<!DOCTYPE html>
<html lang="en">

<head>
  <meta charset="UTF-8">
<meta name="viewport" content="width=device-width, initial-scale=1.0">
<meta name="description" content="ตอนที่ 13 - ยุคแห่งความไม่รู้"><meta property="og:title" content="ตอนที่ 13 - ยุคแห่งความไม่รู้" />
<meta property="og:description" content="ตอนที่ 13 – ยุคแห่งความไม่รู้ ซีรี่ส์ Sapiens ดำเนินมาได้เกินครึ่งทางแล้ว เลยขอวางหมุดหมายให้เห็นคร่าวๆ กันอีกครั้งนึงนะครับ
 200,000 ปีที่แล้ว – Homo Sapiens ถือกำเนิดในแอฟริกาตะวันออก
 70,000 ปีที่แล้ว – เกิด Cognitive Revolution ในหมู่ Sapiens จนสามารถใช้ภาษาและออกเดินทางจากแอฟริกาไปยังดินแดนอื่นๆ ทั่วโลก
 12,000 ปีที่แล้ว – เกิดการปฏิวัติเกษตรกรรม (Agricultural Revolution) ทำให้คนที่เคยเข้าป่าล่าสัตว์เริ่มออกมาตั้งรกราก และขยายถิ่นที่อยู่จากหมู่บ้านเป็นเมือง จากเมืองเป็นอาณาจักร จากอาณาจักรเป็นจักรวรรดิ
 2500 ปีที่แล้ว – กำเนิดศาสนาพุทธ
 2000 ปีที่แล้ว – กำเนิดศาสนาคริสต์
 1400 ปีที่แล้ว – กำเนิดศาสนาอิสลาม
 500 ปีที่แล้ว – ปฏิวัติทางวิทยาศาสตร์ (Scientific Revolution) มนุษยชาติเริ่มยอมรับว่าตัวเองไม่รู้และได้มาซึ่งอำนาจที่ไม่เคยมีมาก่อน
 200 ปีที่แล้ว – ปฏิวัติอุตสาหกรรม (Industrial Revolution) ครอบครัวและชุมชนถูกแทนที่ด้วยรัฐและตลาด" />
<meta property="og:type" content="article" />
<meta property="og:url" content="https://dragon-library.github.io/library/book/docs/homo-sapiens/sapiens-13/" />

<title>ตอนที่ 13 - ยุคแห่งความไม่รู้ | e-Library</title>
<link rel="icon" href="/library/book/favicon.png" type="image/x-icon">


<link rel="stylesheet" href="/library/book/book.min.327f4cfe596363bef083a99f08fcaab47da957193effe5c1cf1922a2435b3173.css" integrity="sha256-Mn9M/lljY77wg6mfCPyqtH2pVxk&#43;/&#43;XBzxkiokNbMXM=">


<script defer src="/library/book/en.search.min.ebb00cce6b320898e643f3a4da689763851cb6473bd88f65c69e1bc4e80f79b3.js" integrity="sha256-67AMzmsyCJjmQ/Ok2miXY4Uctkc72I9lxp4bxOgPebM="></script>

<!--
Made with Book Theme
https://github.com/alex-shpak/hugo-book
-->

  
</head>

<body>
  <input type="checkbox" class="hidden" id="menu-control" />
  <main class="flex container">

    <aside class="book-menu fixed">
      <nav>
<h2 class="book-brand">
  <a href="https://dragon-library.github.io/library/book/"><span>e-Library</span>
  </a>
</h2>


<div class="book-search">
  <input type="text" id="book-search-input" placeholder="Search" aria-label="Search" maxlength="64" />
  <div class="book-search-spinner spinner hidden"></div>
  <ul id="book-search-results"></ul>
</div>





    

  
  





 
  
    




  
  <ul>
    
      
        

  <li >
    
      

  <a href="/library/book/docs/homo-sapiens/" >
      Homo Sapiens
  </a>


    

    




  
  <ul>
    
      
        <li>

  <a href="/library/book/docs/homo-sapiens/sapiens-1/" >
      ตอนที่ 1 - กำเนิด Homo Sapiens
  </a>

</li>
      
    
      
        <li>

  <a href="/library/book/docs/homo-sapiens/sapiens-2/" >
      ตอนที่ 2 - สิ่งที่ทำให้เราครองโลก
  </a>

</li>
      
    
      
        <li>

  <a href="/library/book/docs/homo-sapiens/sapiens-3/" >
      ตอนที่ 3 - ยุคแห่งการล่าสัตว์เก็บพืชผล
  </a>

</li>
      
    
      
        <li>

  <a href="/library/book/docs/homo-sapiens/sapiens-4/" >
      ตอนที่ 4 - การหลอกลวงครั้งยิ่งใหญ่
  </a>

</li>
      
    
      
        <li>

  <a href="/library/book/docs/homo-sapiens/sapiens-5/" >
      ตอนที่ 5 - คุกที่มองไม่เห็น
  </a>

</li>
      
    
      
        <li>

  <a href="/library/book/docs/homo-sapiens/sapiens-6/" >
      ตอนที่ 6 - กำเนิดภาษาเขียน
  </a>

</li>
      
    
      
        <li>

  <a href="/library/book/docs/homo-sapiens/sapiens-7/" >
      ตอนที่ 7 - ความเหลื่อมล้ำ
  </a>

</li>
      
    
      
        <li>

  <a href="/library/book/docs/homo-sapiens/sapiens-8/" >
      ตอนที่ 8 - โลกที่ถูกหลอมรวม
  </a>

</li>
      
    
      
        <li>

  <a href="/library/book/docs/homo-sapiens/sapiens-9/" >
      ตอนที่ 9 - มนตราของเงินตรา
  </a>

</li>
      
    
      
        <li>

  <a href="/library/book/docs/homo-sapiens/sapiens-10/" >
      ตอนที่ 10 - จักรวรรดิ
  </a>

</li>
      
    
      
        <li>

  <a href="/library/book/docs/homo-sapiens/sapiens-11/" >
      ตอนที่ 11 - บทบาทของศาสนา
  </a>

</li>
      
    
      
        <li>

  <a href="/library/book/docs/homo-sapiens/sapiens-12/" >
      ตอนที่ 12 - ศาสนาไร้พระเจ้า
  </a>

</li>
      
    
      
        <li>

  <a href="/library/book/docs/homo-sapiens/sapiens-13/"  class="active">
      ตอนที่ 13 - ยุคแห่งความไม่รู้
  </a>

</li>
      
    
      
        <li>

  <a href="/library/book/docs/homo-sapiens/sapiens-14/" >
      ตอนที่ 14 - 500 ปีแห่งความก้าวหน้า
  </a>

</li>
      
    
      
        <li>

  <a href="/library/book/docs/homo-sapiens/sapiens-15/" >
      ตอนที่ 15 - เมื่อยุโรปครองโลก
  </a>

</li>
      
    
      
        <li>

  <a href="/library/book/docs/homo-sapiens/sapiens-16/" >
      ตอนที่ 16 - สวัสดีทุนนิยม
  </a>

</li>
      
    
      
        <li>

  <a href="/library/book/docs/homo-sapiens/sapiens-17/" >
      ตอนที่ 17 - จานอลูมิเนียมของนโปเลียน
  </a>

</li>
      
    
      
        <li>

  <a href="/library/book/docs/homo-sapiens/sapiens-18/" >
      ตอนที่ 18 - ครอบครัวล่มสลาย
  </a>

</li>
      
    
      
        <li>

  <a href="/library/book/docs/homo-sapiens/sapiens-19/" >
      ตอนที่ 19 - สุขสมบ่มิสม
  </a>

</li>
      
    
      
        <li>

  <a href="/library/book/docs/homo-sapiens/sapiens-20/" >
      ตอนที่ 20 - อวสาน Sapiens
  </a>

</li>
      
    
      
        <li>

  <a href="/library/book/docs/homo-sapiens/intro-1/" >
      โฮโม เซเปียนส์ สัตว์มหัศจรรย์และถิ่นที่อยู่
  </a>

</li>
      
    
      
        <li>

  <a href="/library/book/docs/homo-sapiens/conclude-sapiens/" >
      สรุป Sapiens - A brief history of humankind
  </a>

</li>
      
    
  </ul>
  



  </li>


      
    
      
        

  <li >
    
      

  <a href="/library/book/docs/homo-deus/" >
      Homo Deus
  </a>


    

    






  </li>


      
    
      
        

  <li >
    
      

  <a href="/library/book/docs/bill-gates/" >
      ประวัติ Bill Gates
  </a>


    

    






  </li>


      
    
      
        

  <li >
    
      

  <a href="/library/book/docs/backup/" >
      Backup
  </a>


    

    






  </li>


      
    
  </ul>
  



  











</nav>


<script>
(function() {
  var menu = document.querySelector("aside.book-menu nav");
  addEventListener("beforeunload", function(event) {
    localStorage.setItem("menu.scrollTop", menu.scrollTop);
  });
  menu.scrollTop = localStorage.getItem("menu.scrollTop");
})();
</script>

    </aside>

    <div class="book-page">
      <header class="flex align-center justify-between book-header">
  <label for="menu-control">
    <img src="/library/book/svg/menu.svg" alt="Menu" />
  </label>
  <strong>ตอนที่ 13 - ยุคแห่งความไม่รู้</strong>
</header>

      
<article class="markdown">

<h1 id="ตอนท-13-ย-คแห-งความไม-ร">ตอนที่ 13 – ยุคแห่งความไม่รู้</h1>

<p><img src="https://anontawong.files.wordpress.com/2017/03/20170319_sapiens13.png?w=676" alt="enter image description here" /></p>

<p>ซีรี่ส์ Sapiens ดำเนินมาได้เกินครึ่งทางแล้ว เลยขอวางหมุดหมายให้เห็นคร่าวๆ กันอีกครั้งนึงนะครับ</p>

<ul>
<li><p>200,000 ปีที่แล้ว – Homo Sapiens ถือกำเนิดในแอฟริกาตะวันออก</p></li>

<li><p>70,000 ปีที่แล้ว – เกิด Cognitive Revolution ในหมู่ Sapiens จนสามารถใช้ภาษาและออกเดินทางจากแอฟริกาไปยังดินแดนอื่นๆ ทั่วโลก</p></li>

<li><p>12,000 ปีที่แล้ว – เกิดการปฏิวัติเกษตรกรรม (Agricultural Revolution) ทำให้คนที่เคยเข้าป่าล่าสัตว์เริ่มออกมาตั้งรกราก และขยายถิ่นที่อยู่จากหมู่บ้านเป็นเมือง จากเมืองเป็นอาณาจักร จากอาณาจักรเป็นจักรวรรดิ</p></li>

<li><p>2500 ปีที่แล้ว – กำเนิดศาสนาพุทธ</p></li>

<li><p>2000 ปีที่แล้ว – กำเนิดศาสนาคริสต์</p></li>

<li><p>1400 ปีที่แล้ว – กำเนิดศาสนาอิสลาม</p></li>

<li><p>500 ปีที่แล้ว – ปฏิวัติทางวิทยาศาสตร์ (Scientific Revolution) มนุษยชาติเริ่มยอมรับว่าตัวเองไม่รู้และได้มาซึ่งอำนาจที่ไม่เคยมีมาก่อน</p></li>

<li><p>200 ปีที่แล้ว – ปฏิวัติอุตสาหกรรม (Industrial Revolution) ครอบครัวและชุมชนถูกแทนที่ด้วยรัฐและตลาด</p></li>
</ul>

<p>หากชาวนาชาวสเปนคนหนึ่งหลับไปในปีค.ศ.1000 และตื่นขึ้นมา 500 ปีให้หลัง (ช่วงเดียวกับที่โคลัมบัสค้นพบทวีปอเมริกา) โลกอาจจะดูแตกต่างไปบ้างแต่เขาก็คงไม่รู้สึกแปลกแยกเสียทีเดียว แต่หากลูกเรือของโคลัมบัสหลับไหลในปี 1500 และตื่นขึ้นในปี 2000 สิ่งที่ลูกเรือคนนั้นพบเจออาจทำให้เขาคิดว่าตัวเองกำลังอยู่บนสวรรค์ – เอ…หรือว่าในนรกกันแน่?</p>

<p>500 ปีที่ผ่านมาเกิดการเปลี่ยนแปลงขึ้นมากมาย จำนวนประชากรโตขึ้น 14 เท่า (จาก 500 ล้านเป็น 7,000 ล้าน) ขณะที่พลังงานที่มนุษย์บริโภคเพิ่มขึ้น 115 เท่า และผลผลิตต่อคนเพิ่มขึ้นถึง 240 เท่า ในปี 1500 (รวมถึง 4 พันล้านปีก่อนหน้านั้น) ไม่เคยมีมนุษย์หรือสัตว์ตัวไหนออกไปพ้นชั้นบรรยากาศโลก แต่วันที่ 20 กรกฎาคม 1969 มนุษย์ก็ได้ไปเหยียบดวงจันทร์ ก่อนหน้าปี 1674 เราไม่เคยรู้เลยว่ามีสิ่งมีชีวิตจำพวกหนึ่งที่มีจำนวนประชากรคิดเป็น 99.99% ของสิ่งมีชีวิตบนโลกใบนี้ นั่นคือ microorganism หรือจุลินทรีย์และแบคทีเรียต่างๆ จนนักวิทยาศาสตร์ชาวดัทช์ ค้นนึงได้ลองใช้จุลทรรศน์ที่เขาทำขึ้นเองส่งดูหยดน้ำ และวินาทีประวัติศาสตร์ที่สำคัญที่สุดในรอบ 500 ปีที่ผ่านมา คือเวลา 05:29:45 ของเช้าวันจันทร์ที่ 16 กรกฎาคม 1945 เมื่อนักวิทยาศาสตร์ชาวอเมริกันจุดระเบิดนิวเคลียร์ลูกแรกในเมือง Alamogordo รัฐ New Mexico นี่คือครั้งแรกที่มนุษย์ไม่เพียง มีพลังพอที่จะเปลี่ยนทิศทางของประวัติศาสตร์ แต่สามารถทำให้ประวัติศาสตร์สูญสิ้นได้ด้วยมือตนเอง</p>

<h2 id="เม-อเรายอมร-บว-าเราไม-ร">เมื่อเรายอมรับว่าเราไม่รู้</h2>

<p><strong>กระบวนการที่ช่วยให้เราสร้างระเบิดนิวเคลียร์และพาเราไปเหยียบดวงจันทร์คือการปฏิวัติทางวิทยาศาสตร์ซึ่งเกิดขึ้นเมื่อประมาณ 500 ปีที่แล้ว</strong></p>

<p>ก่อนอื่นเราต้องเข้าใจก่อนว่าช่วงก่อนคริสตศตวรรษที่ 15 นั้น มนุษย์ไม่ได้มีแรงผลักดันที่จะค้นคว้าหรือค้นพบอะไรใหม่ๆ เพราะมนุษย์เชื่อว่าคำตอบทั้งหมดนั้นอยู่ในคัมภีร์ต่างๆ อยู่แล้ว ไม่ว่าจะเป็นคำสอนของพุทธ คริสต์ อิสลามหรือขงจื๊อต่างก็บอกว่าสิ่งที่มนุษย์จำเป็นต้องรู้นั้นท่านได้บอกไว้หมดแล้ว ศาสนาเก่าแก่นั้นยอมรับ “ความไม่รู้” (ignorance) อยู่แค่สองแบบ แบบแรกคือ “คนคนหนึ่งอาจจะไม่รู้สิ่งที่จำเป็นต้องรู้” เช่นหากชาวนาคนหนึ่งไม่รู้ว่ามนุษย์กำเนิดขึ้นมาได้อย่างไร เขาเพียงแค่ต้องไปถามคนที่รู้อย่างนักบวชในโบสถ์ใกล้บ้านก็เพียงพอแล้ว ความไม่รู้อีกแบบหนึ่งก็คือ “ไม่รู้เพราะไม่สำคัญ” เช่นในไบเบิ้ลอาจไม่ได้บอกว่าแมงมุมชักใยยังไง แต่นั่นไม่ได้แปลว่าคำสอนของศาสนาคริสต์ไม่สมบูรณ์ แต่เป็นเพราะเรื่องการชักใยของแมงมุมไม่ใช่เรื่องสำคัญต่างหาก เพราะถ้าการชักใยแมงมุมมันสำคัญจริงพระเจ้าย่อมต้องพูดถึงในพระคัมภีร์อยู่แล้ว</p>

<p>นักวิทยาศาสตร์สมัยใหม่มองความไม่รู้ต่างออกไป พวกเขามองว่า “พวกเรายังไม่รู้สิ่งที่เราจำเป็นต้องรู้” (collective ignorance of the most important questions) ดาร์วินไม่เคยบอกว่าตัวเองรู้คำตอบเกี่ยวกับเรื่องวิวัฒนาการทั้งหมด นักฟิสิกส์ก็ยอมรับว่ายังไม่รู้ว่า Big Bang เกิดขึ้นได้อย่างไร โดยแท้จริงแล้ว Scientific Revolution คือ “การปฏิวัติของความไม่รู้” (revolution of ignorance) เมื่อมนุษย์ยอมรับว่าตัวเองไม่ได้มีคำตอบสำหรับคำถามที่สำคัญ พวกเขาจึงเริ่มหิวกระหายที่จะค้นคว้าและออกค้นหาอีกครั้ง</p>

<h2 id="ความร-ค-ออำนาจ">ความรู้คืออำนาจ</h2>

<p>ในปีค.ศ. 1620 Francis Bacon ตีพิมพ์แถลงการณ์ชื่่อวา The New Instrument โดยบอกว่าความรู้คืออำนาจ – Knowledge is Power โดยนายเบคอนบอกว่า ความรู้นั้นจะมีประโยชน์หรือไม่ไม่ได้ขึ้นอยู่กับว่ามันถูกต้องแค่ไหน แต่มันมีประโยชน์แค่ไหนต่างหาก (เพราะไม่มีชุดความรู้ใดที่จะถูกต้อง 100% อยู่แล้ว)</p>

<p>เราคุ้นเคยกับคำว่า วิทยาศาสตร์ และ เทคโนโลยี มานานจนเรานึกว่าสองอย่างนี้ต้องเกิดขึ้นพร้อมกันเสมอ แต่จริงๆ แล้วนายเบคอนนี่แหละที่เป็นคนแรกๆ ที่เอาคอนเซปต์สองอย่างนี้เชื่อมโยงกัน คือเมื่อคุณได้ความรู้ชุดใหม่จากกระบวนการทางวิทยาศาสตร์ คุณก็สามารถนำมันมาพัฒนาเทคโนโลยีอันจะนำมาซึ่งพลังและอำนาจได้ ในช่วงก่อนปี 1500 นั้น วิทยาศาสตร์และเทคโนโลยีเป็นคนละเรื่องกันเลย ผู้นำแคว้นต่างๆ อาจจะสนับสนุนสถาบันการศึกษาเพื่อจะช่วยเผยแพร่ความรู้ดั้งเดิม ไม่ใช่เพื่อค้นพบความรู้ชุดใหม่ ส่วนเครื่องไม้เครื่องมือใหม่ๆ ก็ไม่ได้เกิดจากการค้นคว้าของนักวิทยาศาสตร์แต่เกิดจากบรรดานายช่างที่ไม่เคยไปโรงเรียนด้วยซ้ำ</p>

<h2 id="สงครามและเทคโนโลย">สงครามและเทคโนโลยี</h2>

<p>หนึ่งในเหตุผลที่วิทยาศาสตร์นำมาซึ่งความก้าวหน้าทางเทคโนโลยีคือสงครามโลก ในสงครามโลกครั้งที่หนึ่ง รัฐบาลได้สั่งให้นักวิทยาศาสตร์คิดค้นอาวุธใหม่ๆ และผลลัพธ์ที่ได้คือเครื่องบินรบ แก๊ซพิษ รถถัง เรือดำน้ำ และปืนกลทำลายล้างสูง วิทยาศาสตร์มีบทบาทมากขึ้นไปอีกในช่วงสงครามโลกครั้งที่สอง ในปี 1944 ฝ่ายอักษะอย่างอิตาลีนั้นได้ยอมแพ้ต่อกลุ่มสัมพันธมิตรแล้ว แต่เยอรมันนีก็ยังสู้ต่อเพราะเชื่อว่าขีปนาวุธตัวใหม่นาม V-2 ที่นาซีคิดค้นอยู่จะพลิกเกมได้</p>

<p>ในปี 1945 อเมริกาประดิษฐ์อาวุธนิวเคลียร์สำเร็จ แต่ถึงตอนนั้นเยอรมันนีได้ยอมแพ้สงครามไปแล้วว เหลือเพียงแต่ญี่ปุ่นที่ประกาศว่าจะสู้ยิบตา ในปี 1946 เมื่อรู้ว่าการส่งทหารอเมริกันขึ้นบกที่ญี่ปุ่นจะทำให้สูญเสียกำลังพลนับล้านคน ประธานาธิบดีทรูแมนจึงตัดสินใจใช้ระเบิดนิวเคลียร์ ภายในสองสัปดาห์ระเบิดนิวเคลียร์ถูกทิ้งลงที่เมืองฮิโรชิมาและเมืองนางาซากิ ทำให้ญี่ปุ่นยอมแพ้สงครามอย่างไม่มีเงื่อนไข</p>

<p>การนำเทคโนโลยีมาใช้ในสงครามนั้นถือเป็นเรื่องที่ใหม่มากๆ ก่อนศตวรรษที่ 19 สงครามส่วนใหญ่ ตัดสินกันที่การวางแผนและจัดกำลังรบมากกว่าเรื่องความเหนือกว่าทางเทคโนโลยี กองทัพของโรมนั้นไม่ได้มีเครื่องมือที่ดีกว่าอาณาจักรอื่นเลย เพียงแต่มีกำลังพลมากกว่า มีวินัยกว่า และมียุทธศาตร์ที่ดีกว่าเท่านั้นเอง</p>

<p>แม้กระทั่งเมืองจีนก็ไม่ได้มีการคิดค้นเทคโนโลยีใหม่ ๆ เพื่อนำมาใช้ในสงคราม เทคโนโลยีทางอาวุธที่สำคัญสุดของจีนคือดินปืน แต่เท่าเรารู้ก็คือดินปืนไม่ได้ถูกคิดค้นโดยนักวิทยาศาสตร์ แต่ถูกค้นพบโดยนักเล่นแร่แปรธาตุที่กำลังหาสูตรยาอายุวัฒนะ และแม้ว่าจะพบแล้วว่าดินปืนทำอะไรได้ มันก็ถูกใช้สำหรับการทำดอกไม้ไฟเท่านั้น! ต้องใช้เวลาอีกราว 600 ปีกว่าชาวจีนจะเริ่มเอาดินปืนมาทำเป็นอาวุธปืนใหญ่ในการสงคราม วิทยาศาสตร์ อุตสาหกรรม และเทคโนโลยีทางการทหารเพิ่งจะมาเกี่ยวพันกันในช่วงที่ระบบทุนนิยมเฟื่องฟูขึ้นมาพร้อมกับการปฏิวัติอุตสาหกรรม และจากวันนั้นโลกก็ไม่เหมือนเดิมอีกต่อไป</p>

<blockquote>
<p>ที่มาบทความ : <a href="https://anontawong.com/2017/03/19/sapiens-13/">https://anontawong.com</a></p>
</blockquote>
</article>

      <div class="book-footer justify-between">
  

  

  
  <div>
    <a class="flex align-center" href="https://github.com/alex-shpak/hugo-book/edit/master/exampleSite/content/docs%5chomo-sapiens%5csapiens-13.md" target="_blank">
      <img src="/library/book/svg/edit.svg" alt="Edit" />
      <span>Edit this page</span>
    </a>
  </div>
  

</div>

      
    </div>

    
  



  </main>

  
</body>

</html>
