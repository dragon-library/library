<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>แม่ที่มีอยู่จริง on </title>
    <link>https://dragon-library.github.io/library/articles/tags/%E0%B9%81%E0%B8%A1%E0%B9%88%E0%B8%97%E0%B8%B5%E0%B9%88%E0%B8%A1%E0%B8%B5%E0%B8%AD%E0%B8%A2%E0%B8%B9%E0%B9%88%E0%B8%88%E0%B8%A3%E0%B8%B4%E0%B8%87/</link>
    <description>Recent content in แม่ที่มีอยู่จริง on </description>
    <generator>Hugo -- gohugo.io</generator>
    <language>en-us</language>
    <lastBuildDate>Thu, 26 Dec 2019 20:40:11 +0700</lastBuildDate>
    
	<atom:link href="https://dragon-library.github.io/library/articles/tags/%E0%B9%81%E0%B8%A1%E0%B9%88%E0%B8%97%E0%B8%B5%E0%B9%88%E0%B8%A1%E0%B8%B5%E0%B8%AD%E0%B8%A2%E0%B8%B9%E0%B9%88%E0%B8%88%E0%B8%A3%E0%B8%B4%E0%B8%87/index.xml" rel="self" type="application/rss+xml" />
    
    
    <item>
      <title>แม่ที่มีอยู่จริง ตอนที่ 13</title>
      <link>https://dragon-library.github.io/library/articles/posts/%E0%B9%81%E0%B8%A1%E0%B9%88%E0%B8%97%E0%B8%B5%E0%B9%88%E0%B8%A1%E0%B8%B5%E0%B8%AD%E0%B8%A2%E0%B8%B9%E0%B9%88%E0%B8%88%E0%B8%A3%E0%B8%B4%E0%B8%87-13/</link>
      <pubDate>Thu, 26 Dec 2019 20:40:11 +0700</pubDate>
      
      <guid>https://dragon-library.github.io/library/articles/posts/%E0%B9%81%E0%B8%A1%E0%B9%88%E0%B8%97%E0%B8%B5%E0%B9%88%E0%B8%A1%E0%B8%B5%E0%B8%AD%E0%B8%A2%E0%B8%B9%E0%B9%88%E0%B8%88%E0%B8%A3%E0%B8%B4%E0%B8%87-13/</guid>
      <description>อ่านแล้วอาจจะขัดแย้งในใจ
มิได้ให้ลาออกจากงาน
มิใช่ว่าต้องดูแลลูก 24 ชม ต่อวัน
แต่ขอให้รู้ว่าตัวเองสำคัญ
แล้วหาทางทำให้ดีที่สุด
“การร้องไห้คือหนทางเดียวที่จะสื่อสารเพื่อให้ได้ในสิ่งที่ต้องการ ไม่ว่าจะเป็นอาหาร การเปลี่ยนผ้าอ้อม ความสบายใจ และลูกต้องพึ่งพาผู้อื่นในการตอบสนอง การปล่อยให้ทารกร้องไห้เป็นเวลานานโดยไม่เอาใจใส่ดูแลเป็นเรื่องที่ไม่ดี และนี่คือเหตุผลที่ว่าในความคิดของฉัน การฝึกให้ลูกนอนเองในช่วงหกเดือนแรกเป็นเรื่องน่าเศร้าเกินไปสำหรับทารก (และกับแม่ด้วย) และควรจะเลื่อนออกไปจนกว่าจะถึงช่วงที่พัฒนาการการแยกจากเริ่มขึ้น
เมื่ออายุได้หกเดือน การร้องไห้ของทารกเมื่อแม่ไม่เข้ามาหาในทันทีเปลี่ยนจากความหดหู่สิ้นหวัง (แม่ มาเดี๋ยวนี้เลย หนูกลัวและอยู่คนเดียวไม่ได้ ถ้าแม่ไม่มาตอนนี้หนูต้องตายแน่!) เป็นความไม่พอใจ (แม่มาอุ้มหนูเดี๋ยวนี้ ไม่งั้นหนูจะกรีดร้องไปเรื่อยๆ จนกว่าแม่จะทำ ได้ยินไหม!) ซึ่งชี้ให้เห็นว่าลูกพร้อมแล้ว ที่จะอดทนต่อความไม่สบายใจที่เพิ่มมากขึ้น ทารกบางคนอาจจะเริ่มเปลี่ยนช้ากว่าคนอื่น โดยเฉพาะถ้าช่วงหกเดือนแรก แม่ไม่ค่อยตอบสนองความต้องการทางอารมณ์ของพวกเขา
การพึ่งพาและสายสัมพันธ์ที่มั่นคงคือรากฐานที่เสริมสร้างความเป็นตัวตนของเด็ก การจะเป็นตัวเองได้ ลูกของคุณต้องพึ่งพาและได้รับการดูแลเป็นเวลานาน เด็กที่รู้สึกว่าไม่ได้รับการตอบสนอง ความต้องการทั้งทางร่างกายและอารมณ์ มีแนวโน้มที่จะตัดขาดจากทุกคน รวมไปถึงมีปัญหา ในการสร้างหรือรักษาความสัมพันธ์ที่ดีกับผู้อื่น พัฒนาการที่ดีของสมองซีกขวาเกิดขึ้นได้จากสายสัมพันธ์, ความผูกพัน และการดูแลสม่ำเสมอของแม่ในช่วงสามปีแรก หากสมองซีกขวามีพัฒนาการที่ดี จะส่งผลต่อการควบคุมทักษะการรับมือกับความเครียดของคนคนหนึ่งไปตลอดชีวิต
หนทางที่ประสบความสำเร็จที่สุดคือ การรีบเข้าไปดูแลลูกในทันที หลังความเสียหายจากการแยกจากหรือการห่างกันชั่วคราวเกิดขึ้น แต่ไม่ว่ายังไงก็ไม่สายเกินไปที่จะทำเช่นนี้ ต่อให้ลูกโตแล้วก็ตาม”
จากหนังสือ แม่ที่มีอยู่จริง
6 เดือนแรก ไม่มีคำว่าอุ้มมากเกินไป - ผมพูดเอง
3 ขวบปีแรก เลิกงานคือรีบกลับบ้าน - ผมพูดเอง
 Source : FB : นายแพทย์ประเสริฐ ผลิตผลการพิมพ์.</description>
    </item>
    
    <item>
      <title>แม่ที่มีอยู่จริง ตอนที่ 4</title>
      <link>https://dragon-library.github.io/library/articles/posts/%E0%B9%81%E0%B8%A1%E0%B9%88%E0%B8%97%E0%B8%B5%E0%B9%88%E0%B8%A1%E0%B8%B5%E0%B8%AD%E0%B8%A2%E0%B8%B9%E0%B9%88%E0%B8%88%E0%B8%A3%E0%B8%B4%E0%B8%87-4/</link>
      <pubDate>Thu, 26 Dec 2019 09:40:11 +0700</pubDate>
      
      <guid>https://dragon-library.github.io/library/articles/posts/%E0%B9%81%E0%B8%A1%E0%B9%88%E0%B8%97%E0%B8%B5%E0%B9%88%E0%B8%A1%E0%B8%B5%E0%B8%AD%E0%B8%A2%E0%B8%B9%E0%B9%88%E0%B8%88%E0%B8%A3%E0%B8%B4%E0%B8%87-4/</guid>
      <description>แล้วก็พบว่ามีหนังสือที่ใช้คำคำนี้ แม่ที่มีอยู่จริง งานสำคัญ เงินสำคัญ ไม่มีเงินก็แย่แน่ๆ แย่มากด้วย แต่วันหนึ่งมี 24 ชม รักษาสมดุลของเงินและเวลาให้แก่ลูกดีๆ อีกยี่สิบปีเงินจะเหลือ “เราไม่อาจคัดค้านได้ว่าช่วงสามปีแรกของลูกเป็นช่วงสำคัญในการสร้างตัวตน”
“หากว่าเป็นไปได้ที่จะหยุดพักงานไว้ก่อน หากว่าเป็นไปได้ที่จะทำงานพาร์ทไทม์ หรือหากว่าเป็นไปได้ที่จะทำงานจากบ้านบ้างหรือทำไปเลยถาวร ฉันเชื่อว่าการแลกเปลี่ยนนี้คุ้มค่า แน่นอนว่าผู้หญิงมากมาย ทั้งแม่เลี้ยงเดี่ยวหรือผู้หญิงที่สามีไม่อาจทำงานคนเดียวได้ อาจมีทางเลือกที่น้อยกว่าในการตัดสินใจว่าจะทำงานหรือจะเลี้ยงลูกอยู่บ้าน แต่ไม่ว่าจะตัดสินใจอย่างไร หนังสือเล่มนี้จะทำให้คุณพบวิธีเพิ่มเวลาในการอยู่กับลูก และแสดงตัวตน “ให้มีอยู่จริง” มากที่สุดเท่าที่จะทำได้”
 คือที่ผมพูดเสมอมาว่า &amp;ldquo;สามปีแรกสำคัญ ตัวตนสร้างเสร็จในสามปี ความเป็นมนุษย์ที่สมบูรณ์เรียบร้อยแล้วในสามปี&amp;rdquo;
 คือสามปีที่เราควรอยู่กับเขามากที่สุดแม้ว่าจะอยู่ไม่ได้เพราะต้องไปทำงาน แต่ถ้าเราเห็นความสำคัญ เราจะอยู่กับเขาจนได้แม้ว่าไม่ต้องลาออกจากงาน
“ลูกของคุณไม่ได้สนใจว่าจะมีห้องที่ใหญ่โตกว่านี้หรือจะได้ไปพักร้อนที่ฟลอริด้าหรือไม่ สิ่งที่พวกเขาต้องการคือความปลอดภัยและความมั่นคงทางใจเมื่อมีแม่อยู่ด้วย ฉันหวังว่าหนังสือเล่มนี้ จะสร้างแรงบันดาลใจให้คุณถามตัวเองว่าคุณจำเป็นต้องมีเงินมากกว่านี้จริงหรือไม่ และช่วงเวลาสำคัญในชีวิตของลูกๆ ล่ะจะเป็นอย่างไรในเมื่อคุณเอาแต่สนใจหน้าที่การงานและให้ความสำคัญกับวัตถุต่างๆ”
คือที่ผมพูดเสมอมาอีกเช่นกันว่าลูกไม่ต้องการของเล่นแต่ต้องการคุณ คุณแม่และ คุณพ่อตัวเป็นๆคือของเล่นที่ดีที่สุดของลูก พูดแล้วพูดอีกก็เข้าใจยากว่าลูกไม่ต้องการเงินของคุณ เขาต้องการเวลาของคุณ และเงินมากเท่าไรเราก็ซื้อเวลาเพิ่มมิได้ หากรักษาสมดุล 24 ชม ไม่ดี เงินที่ได้วันนี้จะได้จ่ายค่าเสียหาย ค่ายาจิตเวช ค่าทนาย และค่าประกันตัว
จากคำนำและบทที่ 1 ของหนังสือ Being There Why Prioritizing Moterhood in the First Three Years Matters
เอริก้า โคมิซาร์ และซิดนี่ย์ ไมเนอร์</description>
    </item>
    
  </channel>
</rss>