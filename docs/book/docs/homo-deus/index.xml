<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>Homo Deus on Hugo Book</title>
    <link>https://example.com/docs/homo-deus/</link>
    <description>Recent content in Homo Deus on Hugo Book</description>
    <generator>Hugo -- gohugo.io</generator>
    
	<atom:link href="https://example.com/docs/homo-deus/index.xml" rel="self" type="application/rss+xml" />
    
    
    <item>
      <title>รีวิวหนังสือ Homo Deus</title>
      <link>https://example.com/docs/homo-deus/review/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/review/</guid>
      <description>รีวิวหนังสือ: Homo Deus – A Brief History of Tomorrow  ผู้เขียน : Yuval Noah Harari สำนักพิมพ์ : Vintage จำนวนหน้า : 513 หน้า Genre : Social Science ISBN : 1784703931 พิมพ์ครั้งแรก : March 2015
 Key Messages Homo Deus: When Men Play God จะเกิดอะไรขึ้น หาก Homo Sapiens (“Knowing Man”) คิดจะอัพเกรดตน กลายเป็น Homo Deus (“God Man”)
หนังสือ Homo Deus: A Brief History of Tomorrow (หรือชื่อเล่มฉบับแปลไทย โฮโมดีอุส: ประวัติย่อของวันพรุ่งนี้) คือภาคต่อของ Sapiens ซึ่งยังคงความยอดเยี่ยมในการนำข้อมูลจากประวัติศาสตร์ และปัจจุบัน มาผสานรวมกับมุมมองของผู้เขียน ออกมาเป็นหนังสือที่เล่าเรื่องราวของมนุษย์ และตั้งคำถามต่อสิ่งต่างๆ ได้อย่างแหลมคม ชวนคิด และน่าทึ่ง</description>
    </item>
    
    <item>
      <title>1. สามวาระใหม่แห่งอนาคต</title>
      <link>https://example.com/docs/homo-deus/homo-deus-1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-1/</guid>
      <description>ตอนที่ 1 - สามวาระใหม่แห่งอนาคต  โดย ดร. สุวินัย ภรณวลัย
 ในอดีต วาระสูงสุดของมนุษยชาติ คือ การเอาชนะความอดอยาก เอาชนะโรคระบาด และเอาชนะความรุนแรง (จากสงครามต่าง ๆ) ปัจจุบันถือได้ว่ามนุษยชาติได้เอาชนะ 3 อุปสรรค (ความอดอยาก โรคระบาด และความรุนแรงจากสงคราม) ได้แล้วโดยพื้นฐาน เพราะในปัจจุบัน คนตายจากโรคอ้วนมากกว่าตายจากความหิวโหย คนแก่ตายมากกว่าเป็นโรคติดเชื้อตาย อีกทั้งคนยังเสียชีวิตจากการฆ่าตัวตายและอุบัติเหตุรถยนต์มากกว่าถูกฆ่าตายในสงครามหรือถูกฆาตกรรม ด้วยเหตุนี้ วาระสูงสุดอันใหม่ของมนุษยชาติที่จะเข้ามาแทนที่วาระเก่าในอดีตจึงได้แก่
 วาระการเอาชนะความแก่ชราและความตาย (โครงการอมตะ) ด้วยการปฏิวัติเทคโนโลยีชีวภาพ เพราะมองว่าความตายและความแก่ชราเป็นแค่ปัญหาทางเทคนิคที่แก้ไขได้ไม่ช้าก็เร็ว ต่อไปคนจะไม่สนใจปัญหาความไม่เท่าเทียมอีกแล้ว แต่จะหันมาหมกมุ่งเรื่องความเป็นอมตะ ไม่แก่ไม่ตายแทน หรือการมี &amp;ldquo;ชีวิตที่ไม่มีวันหมดอายุ&amp;rdquo; โดยพึ่งพา วิศวกรรมชีวภาพ (biological engineering), วิศวกรรมไซบอร์ก (cyborg engineering) และวิศวกรรมสิ่งมีชีวิตอนินทรีย์ (engineering of non-organic beings)
 วาระการเข้าถึงความสุขความเพลิดเพลินตลอดไปด้วยการควบคุมสภาวะทางชีวเคมีในร่างกายของคนเรา เพราะเชื่อว่าความสุขคือความพอใจ ซึ่งหลักคิดแบบวัตถุนิยมเชื่อว่าสามารถเข้าถึงความสุขหรือความพึงพอใจอย่างยั่งยืนได้โดยผ่านการปรับเปลี่ยนชีวเคมีของคนเราด้วย&amp;rdquo;ยาวิเศษ&amp;rdquo; กับทำวิศวกรรมร่างกายและจิตใจของคนเราขึ้นมาใหม่ เหมือนอย่างที่ในอดีต การสูบกัญชาทำให้รู้สึกสุขสงบชั่วคราว เสพโคเคนและยาบ้าทำให้คึกคักชั่วครู่ ยาอีทำให้เคลิบเคลิ้ม ยาแอลเอสดีทำให้หลอน เป็นต้น
 วาระการอัปเกรดโฮโมเซเปียนส์ให้เป็นโฮโมดีอุส (มนุษย์เทพ) หรืออภิมนุษย์ โดยผ่าน วิศวกรรมจิตใจมนุษย์กับเทคโนโลยีชีวภาพมนุษย์เซเปียนส์สัมพันธ์กับสัตว์อื่นๆอย่างไร ต่อไปมนุษย์ดีอุสก็จะปฏิบัติต่อเซเปียนส์อย่างนั้นเช่นกัน การผลักดันสามวาระใหม่ของมนุษยชาติได้เริ่มต้นขึ้นแล้วอย่างช้าๆ และไม่น่ามีใครสามารถยับยั้งทิศทางของสามวาระใหม่นี้ได้ เพราะ สามวาระใหม่นี้จะเป็นกลไกผลักดันเศรษฐกิจอนาคตให้ขับเคลื่อนต่อจากนี้ การหยุดยั้งสามวาระใหม่นี้ จะนำไปสู่การพังทลายของเศรษฐกิจและสังคมของชาวโลกไปพร้อม ๆ กัน</description>
    </item>
    
    <item>
      <title>2. คำสาปเรื่องดีอุส</title>
      <link>https://example.com/docs/homo-deus/homo-deus-2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-2/</guid>
      <description>ตอนที่ 2 : คำสาปเรื่องดีอุส  โดย ดร. สุวินัย ภรณวลัย
 &amp;ldquo;อ่านอนาคตของดีอุส จากอดีตของเซเปียนส์&amp;rdquo;
ประโยชน์สูงสุดที่เราได้จากการเรียนรู้ประวัติศาสตร์ มิใช่เอาไว้ใช้ทำนายอนาคต แต่เอาไว้เพื่อปลดปล่อยตนเองให้เป็นอิสระก็จริง แต่เราสามารถทำนายอนาคตของดีอุสได้ จากการศึกษาอดีตของเซเปียนส์
ถ้าบรรพบุรุษของดีอุสแยกตัวออกจากบรรพบุรุษของเซเปียนส์ผ่านสุพันธุศาสตร์ (eugenics) ที่อัปเกรดมนุษย์จนมีความสามารถดุจเทพเจ้าในตำนานเทพกรีกหรือตำนานเทพฮินดู ในอนาคตอีกไม่กี่ร้อยปีข้างหน้า ดีอุสจะรู้สึกต่อเซเปียนส์และปฎิบัติต่อเซเปียนส์เช่นไร?
เราสามารถฟันธงได้ล่วงหน้าเลยว่า ดีอุสคงมองเซเปียนส์ รู้สึกต่อเซเปียนส์และปฏิบัติต่อเซเปียนส์ เหมือนอย่างที่เซเปียนส์มองลิงชิมแปนซี รู้สึกต่อชิมแปนซี และปฏิบัติต่อชิมแปนซีนั่นเอง เพราะต้องไม่ลืมว่า แค่เมื่อ 6 ล้านปีก่อน บรรพบุรุษของเซเปียนส์เพิ่งแยกขาดจากบรรพบุรุษของชิมแปนซีและวานรอื่นๆมาหมาดๆเท่านั้นเอง
ในอนาคตอันไกลสักหน่อย ในยุคที่ดีอุสครองโลก เหมือนอย่างยุคที่เซเปียนส์ครองโลกหรือยุคแอนโทรโปซีน (Anthropocene) อย่างยุคปัจจุบัน ถ้าดีอุสไม่ขจัดเซเปียนส์จนแทบหมดไปจากโลกนี้ เหมือนอย่างที่เซเปียนส์เคยกำจัด โฮโม อีเล็กตัส หรือโฮโม นีแอนเดอร์ธัลล์ไปแล้วเพื่อครองโลก ดีอุสก็อาจเอาเซเปียนส์มาเป็นสัตว์เลี้ยงของตนเพื่อใช้งานบางอย่างก็เป็นได้ เพราะที่ผ่านมาเซเปียนส์ก็เคยทำแบบนี้กับสัตว์ใหญ่อื่นๆมาแล้วเช่นกัน
ในยุคเซเปียนส์ครองโลกอย่างยุคปัจจุบัน เรามีสุนัขบ้านมากกว่า 400 ล้านตัว แต่มีหมาป่าแค่ 200,000 ตัวกระจายอยู่ทั่วโลกเท่านั้น เรามีสิงโตแค่ 40,000 ตัว เมื่อเทียบกับแมวตามบ้าน 600 ล้านตัว เรามีเพนกวิน 50 ล้านตัว แต่มีไก่ 20,000 ล้านตัว เรามีควายแอฟริกัน 900,000 ตัว แต่มีวัวเลี้ยง 1,500 ล้านตัว ความเห็นอกเห็นใจอย่างลึกซึ้งกับความโหดร้ายอย่างสุดขั้วคือ อารมณ์ความรู้สึกของเซเปียนส์ที่เด่นชัดมาก อารมณ์ความรู้สึกของดีอุสจึงไม่น่าต่างไปจากเซเปียนส์เท่าไรนัก โดยเฉพาะด้านที่โหดร้ายอย่างเลือดเย็นของเซเปียนส์ และด้านที่ฉลาดเฉลียวเพื่อบำเรอกิเลสของตนเองของเซเปียนส์</description>
    </item>
    
    <item>
      <title>3. เซเปียนส์ครองโลกได้อย่างไร</title>
      <link>https://example.com/docs/homo-deus/homo-deus-3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-3/</guid>
      <description>ตอนที่ 3: เซเปียนส์ครองโลกได้อย่างไร โดย ดร. สุวินัย ภรณวลัย
หากพิจารณาจากในแง่เชาว์ปัญญา​ เมื่อล้านปีก่อน​ เซเปียนส์ก็เป็นสัตว์ที่ฉลาดที่สุดในบรรดาสัตว์ต่างๆอยู่แล้ว​แถมยังเป็นแชมป์โลกในด้านการสร้าง​เครื่องมือ​อีกด้วย แต่ถึงกระนั้น​เซเปียนส์ในตอนนั้นก็ยังเป็นเพียงสิ่งมีชีวิตที่ไม่สลักสำคัญใดๆเลย​และสร้างผลกระทบเพียงเล็กน้อยต่อระบบนิเวศที่ล้อมรอบตัวเองอยู่ ในตอนนั้น​ เซเปียนส์ยังขาดลักษณะประการที่สาม​ที่นอกเหนือไปจากเชาว์ปัญญาและการสร้างเครื่องมือ​เพื่อทำให้ครอบครองดาวเคราะห์ดวงนี้ได้ เมื่อตรวจสอบบันทึกประวัติศาสตร์​ เรากลับไม่พบความเชื่อมโยงโดยตรงระหว่างเชาว์ปัญญาและความสามารถในการสร้างเครื่องมือของมนุษย์แต่ละคน​กับอำนาจของสปีขีส์ของเราโดยรวม
เมื่อ​ 20,000 ปีก่อน​โดยเฉลี่ยแล้ว​ เซเปียนส์ในสมัยนั้นมีเชาว์ปัญญาและทักษะการสร้างเครื่องมือดีกว่าเซเปียนส์เฉลี่ยในปัจจุบันเสียอีก​&amp;hellip; ในเรื่องของการเอาชีวิตรอด แต่แม้กระนั้น​ เซเปียนส์เมื่อ​ 20,000​ ปีก่อนก็ยังอ่อนแอกว่าเซเปียนส์ในปัจจุบันมากนัก ปัจจัยประการที่สามที่ทำให้เซเปียนส์ครองโลกใบนี้ได้ คือ &amp;ldquo;ความสามารถที่จะเชื่อมต่อคนมากมายเข้าด้วยกัน&amp;rdquo; แม้สมองของคนปัจจุบันดูเหมือนจะเล็กกว่าสมองของเซเปียนส์เมื่อสองหมื่นปีที่แล้วก็ตาม มนุษย์ในทุกวันนี้เป็นใหญ่บนดาวเคราะห์ดวงนี้อย่างสมบูรณ์​ หาใช่เพราะคนแต่ละคนฉลาดเหนือกว่าสัตว์ต่างๆมาก​ หรือเพราะมีนิ้วที่แคล่วคล่องว่องไวกว่าชิมแปนซีหรือหมาป่า แต่เพราะเซเปียนส์เป็นสปีชีส์เพียงหนึ่งเดียวบนโลกนี้ที่มีความยืดหยุ่นมากพอจะร่วมมือกันแบบกลุ่มคนจำนวนมากได้ต่างหาก​ (หน้า​ 186)
มดและผึ้งเรียนรู้ที่จะร่วมมือเป็นกลุ่มก้อนนานนับล้านๆปีก่อนเซเปียนส์ก็จริง​ แต่ความร่วมมือของมดและผึ้งขาดความยืดหยุ่น​ จึงไม่สามารถออกแบบระบบสังคมขึ้นใหม่ชั่วข้ามคืน และไม่สามารถรับมือกับภัยคุกคามใหม่ๆหรือโอกาสใหม่ๆได้​ ไม่เหมือนเซเปียนส์
สัตว์เลี้ยงลูกด้วยนมที่อยู่กันเป็นสังคมอย่างช้างและชิมแปนซี​ ร่วมมือกันได้อย่างยืดหยุ่นมาก​แต่พวกมันทำเช่นนั้น​ได้แค่เพียงกลุ่มเล็กๆบนความคุ้นเคยส่วนตัวเท่านั้น มีแค่เซเปียนส์เท่านั้นที่สามารถร่วมมือกันอย่างยืดหยุ่นมากๆในหมู่คนแปลกหน้าโดยไม่จำกัดจำนวน ความสามารถอย่างเป็นรูปธรรมแบบนี้เองที่ใช้อธิบายเรื่องความเป็นเจ้าผู้ครองดาวเคราะห์โลกของเซเปียนส์ได้ มิใช่คำอธิบายด้วย&amp;rdquo;วิญญาณอันเป็นนิรันดร์&amp;rdquo; ตามคำตอบแบบเอกเทวนิยมดั้งเดิม​(หน้า​ 146)
หนังสือ​ Homo​ Deus แหลมคมยิ่งเมื่อเสนอว่า การปฏิวัติเกษตรกรรม​ทำให้เกิดศาสนาแบบเทวนิยม แต่การปฏิวัติวิทยาศาสตร์ก็ให้กำเนิดศาสนาแบบมนุษย์นิยม​ ซึ่งมนุษย์ได้เข้ามาแทนที่เทพเจ้าทั้งหลายในฐานะที่เป็นศูนย์กลางของตัวตน​ (หน้า​ 142) ในหนังสือ Homo​ Sapiens กล่าวว่าการพัฒนาประวัติศาสตร์ของเซเปียนส์มาจากการปฏิวัติ​ 3​ครั้ง​คือ
(1) &amp;ldquo; การปฏิวัติการรับรู้&amp;rdquo; ที่ทำให้เกิดภาษา (2) &amp;ldquo;การปฏิวัติเกษตรกรรม&amp;rdquo; ที่ทำให้เกิดศาสนาแบบเทวนิยม (3) &amp;ldquo;การปฏิวัติวิทยาศาสตร์&amp;rdquo; ที่ทำให้เกิดศาสนาแบบมนุษย์นิยม​ในรูปของอุดมการ์เสรีนิยม, คอมมิวนิสต์(สังคมนิยม)​และลัทธินาซี</description>
    </item>
    
    <item>
      <title>4. พลังของจิตวิสัยร่วม</title>
      <link>https://example.com/docs/homo-deus/homo-deus-4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-4/</guid>
      <description>ตอนที่ 4: พลังของจิตวิสัยร่วม โดย ดร. สุวินัย ภรณวลัย
เซเปียนส์ให้ความหมายแก่โลกผ่านเรื่องเล่าที่เป็นเรื่องแต่ง แต่เซเปียนส์ ยินยอมแลกความหมายกับอำนาจเพื่อเสพสุขในยุคทำให้ทันสมัย (modernization) เนื่องจากมีแต่เซเปียนส์เท่านั้นที่สามารถใช้ภาษาเพื่อพิจารณาใคร่ครวญประสบการณ์ของพวกเขาในอดีตและการกระทำที่จะเกิดขึ้นในอนาคต
การที่เซเปียนส์ครองโลกได้เพราะมีแต่พวกเราเท่านั้นที่สามารถร่วมมือกันอย่างยืดหยุ่นได้ในหมู่คนจำนวนมาก โดยตั้งอยู่บนความเชื่อของเราในเรื่องระเบียบแบบแผนตามจินตนาการ ทำให้สามารถสร้างระบบราชการที่เป็นการสร้างลำดับชั้นของมนุษย์ในการบริหาร การจัดการและการสั่งการ จนเกิดเครือข่ายความร่วมมือในหมู่คนหมู่มากที่มั่นคงขึ้นมาได้ &amp;hellip; ทั้งนี้เพราะพวกเขาเชื่อในเรื่องเล่าเดียวกัน จึงทำตามกฏเดียวกันได้ ทั้งๆที่ชุดของกฏเหล่านี้ดำรงอยู่แค่ในจินตนาการของเราเท่านั้น แต่เรากลับเชื่อว่ามันมีอยู่จริงและไม่อาจเอาชนะได้ดุจเดียวกับแรงโน้มถ่วง (หน้า 200)
&amp;ldquo;ระเบียบแบบแผนตามจินตนาการ&amp;rdquo; เป็นความจริงแบบจิตวิสัยร่วม (intersubjective realities) ซึ่งเป็นความจริงที่ขึ้นอยู่กับการสื่อสารในคนหมู่มาก ซึ่งต่างไปจาก ความจริงแบบวัตถุวิสัย (objective realities) ที่ดำรงอยู่อย่างอิสระโดยไม่ขึ้นอยู่กับความเชื่อหรือความรู้สึกของเรา และก็ไม่เหมือน ความจริงแบบจิตวิสัย (subjective realities) ที่ขึ้นอยู่กับความเชื่อและความรู้สึกเฉพาะตน สิ่งที่สำคัญที่สุดในประวัติศาสตร์ ไม่ว่าจะเป็นเงิน หรือพระเจ้า(ศาสนา) หรือประเทศชาติ รวมทั้งคุณค่าแบบมนุษยนิยมของเรา ล้วนเป็นผลผลิตของความจริงแบบจิตวิสัยร่วมทั้งสิ้น &amp;hellip; มิหนำซ้ำทั้งหมดนี้ล้วนเป็นแค่เรื่องที่แต่งขึ้นมา เพื่อทำให้ชีวิตเรามีความหมาย (หน้า 203)
ความจริงก็คือ ชีวิตของคนส่วนใหญ่จะมีความหมายก็แต่เพียงภายในเครือข่ายของ &amp;ldquo;เรื่องเล่า&amp;rdquo;ที่พวกเขาบอกเล่าให้คนอื่นฟังเท่านั้น ความหมายเกิดขึ้นเมื่อคนจำนวนมากถักทอเครือข่ายร่วมของเรื่องเล่าเข้าด้วยกัน ผู้คนต่างตอกย้ำความเชื่อของกันและกัน จนเกิดเป็นวงจรหมุนรอบไปได้ตลอดกาล โดยที่แต่ละรอบของการยืนยันความเชื่อระหว่างกันก็จะกระชับสายใยของความหมายให้หนาแน่นมากขึ้นไปอีก จนผู้นั้นแทบไม่มีทางเลือกอื่นใดนอกจากต้องเชื่อตามสิ่งที่คนอื่น ๆ ทุกคนเชื่อ
การเห็นอนิจจังของผู้มีปัญญารู้เท่าทันจิต คือการเฝ้าดูการปั่นสายใยแห่งความหมายและความเชื่อผ่านเรื่องเล่าตั้งแต่ในอดีต แลเห็นการคลี่คลายตัวออกของสายใยเหล่านี้ด้วยจิตตั้งมั่น ปล่อยวาง รู้เท่าทัน เพราะตระหนักได้ดีว่า สิ่งที่ดูราวกับสำคัญที่สุดในชีวิตของผู้คนในยุคหนึ่ง อาจเป็นความเหลวไหลไร้สาระอย่างที่สุดสำหรับผู้คนในอนาคตข้างหน้า เพราะไม่ว่าผู้คนจะถักทอสายใยแห่งความหมาย เชื่อเรื่องเล่าที่ถักทอขึ้นอย่างหมดหัวใจแค่ไหน สักวันหนึ่งไม่ช้าก็เร็ว สายใยเหล่านั้นย่อมคลี่คลายออกจนได้อยู่ดี</description>
    </item>
    
    <item>
      <title>5. ข้อตกลงเรื่องความทันสมัยกับเทวทัณฑ์</title>
      <link>https://example.com/docs/homo-deus/homo-deus-5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-5/</guid>
      <description>ตอนที่ 5: ข้อตกลงเรื่องความทันสมัยกับเทวทัณฑ์  โดย ดร. สุวินัย ภรณวลัย
 หากความทันสมัยเริ่มต้นพร้อมๆกับการปฏิวัติวิทยาศาสตร์ที่เริ่มขึ้นเมื่อ 500 ปีก่อน ความทันสมัยคือข้อตกลงอย่างหนึ่ง พวกเราทุกคนต้องลงนามข้อตกลงนี้ตั้งแต่เกิดและจะมีผลบังคับชีวิตเราจวบจนวันตาย ข้อตกลงเรื่องความทันสมัยนี้ สรุปได้อย่างรวบยอดว่า &amp;ldquo;เซเปียนส์ตกลงจะละทิ้งความหมายเพื่อแลกเปลี่ยนกับอำนาจ&amp;rdquo; (หน้า 273)
เพราะในอดีตก่อนเข้าสู่ความทันสมัย มนุษย์ต้องยึดมั่นถือมั่นในเรื่องความหมาย (ของพระผู้เป็นเจ้าที่กำหนดชีวิตเราภายใต้แผนการจักรวาลอันยิ่งใหญ่) เพื่อเผชิญกับความทุกข์ยากจากความอดอยาก โรคระบาดและสงครามอย่างมีความหวังในชีวิตหลังความตายได้ พวกเขาต้องสร้างสวรรค์กับนรกผ่านเรื่องเล่าหรือเรื่องแต่งขึ้นมาเป็นความเชื่อความศรัทธาให้ยึดถือเพื่อเผชิญความตายและความยากลำบากในชีวิตได้อย่างไม่ไหวหวั่นและเปี่ยมความหมาย แต่ความทันสมัยได้ปฏิเสธความเชื่อแต่โบราณข้างต้นของเซเปียนส์อย่างสิ้นเชิง ชีวิตกลายเป็นไม่มีบทละคร ไม่มีคนเขียนบท ไม่มีผู้กำกับการแสดง และไม่มีผู้อำนวยการสร้างอย่างพระผู้เป็นเจ้า ชีวิตจึงไม่มีความหมายใดๆเลยตามความเข้าใจทางวิทยาศาสตร์ที่ดีที่สุดที่เซเปียนส์มีในตอนนี้ เพราะแม้แต่จักรวาลเองก็ยังเป็นกระบวนการที่มืดบอดและไม่มีจุดมุ่งหมาย
ในสายตาของพวกทันสมัยนิยม สิ่งต่าง ๆ แค่เกิดขึ้น เรื่องแล้วเรื่องเล่า มีแต่เพียงสาเหตุ ไม่มีเป้าหมาย มนุษย์จึงสามารถทำอะไรก็ได้ตามที่กิเลสกระตุ้นให้อยากทำถ้าหาหนทางทำได้ มนุษย์ไม่ได้ถูกกักขังจากอะไรนอกจากความโง่เขลาของตัวเอง ความอดอยาก โรคระบาด และสงครามไม่มีความหมายกับจักรวาล แต่มนุษย์สามารถกำจัดมันได้ ไม่มีสวรรค์รอคอยเราอยู่หลังความตาย แต่คนเราสามารถเสพสุขด้วยการสร้างสวรรค์เอาไว้บนโลกตอนนี้ ตรงนี้ และใช้ชีวิตอยู่ที่นี่ไปให้ยืดยาวที่สุดเท่าที่จะยืดได้ ขอเพียงแค่คนเราสามารถจัดการเอาชนะความยุ่งยากทางเทคนิคบางอย่างด้วยวิทยาศาสตร์ได้เท่านั้น
นี่คือข้อตกลงแห่งความทันสมัยที่เย้ายวนใจยิ่งสำหรับพวกเซเปียนส์ เพราะความทันสมัยสามารถมอบอำนาจไร้ขีดจำกัดให้แก่คนเราในระยะที่แทบจะเอื้อมถึงได้เรื่อยๆมาโดยตลอดนั่นเอง โดยที่ข้างใต้เราคือห้วงเหวแห่งความว่างกลวงที่กำลังอ้าปากกว้างรอให้พวกเราพลัดตกลงไปได้ทุกเมื่อ ชีวิตที่&amp;rdquo;ทันสมัย&amp;rdquo;ของพวกเซเปียนส์ จึงเป็นการไล่ล่าอำนาจทางโลกหรืออำนาจเหนือวัตถุอย่างไม่หยุดหย่อนภายในเอกภพที่ปราศจากความหมายหรือหาความหมายไม่เจอ
การวิจัย ประดิษฐ์ ค้นพบ และเติบโตทางเศรษฐกิจอย่างไม่หยุดยั้งคือหัวใจของความทันสมัย โดยที่ความทุกข์กลับดำรงอยู่ในยุคสมัยใหม่มากยิ่งกว่า ซับซ้อนยิ่งกว่ายุคก่อนสมัยใหม่อย่างเทียบกันไม่ได้เลย ทุนนิยมคือสิ่งประดิษฐ์ขั้นสุดยอดที่เป็นผลพวงของข้อตกลงเรื่องความทันสมัยของพวกเซเปียนส์ ในขณะที่ศาสนาแบบเอกเทวนิยมให้สัญญาแก่ผู้คนด้วยวิมานในอากาศ แต่ทุนนิยมกลับสัญญาด้วยปาฏิหารย์ของเทคโนโลยีบนโลกนี้ในเวลานี้ แถมยังเอามาส่งถึงที่ด้วย (หน้า 285)
เทวทัณฑ์ (天罰) อันแท้จริงเพียงหนึ่งเดียวของทุนนิยมและข้อตกลงเรื่องความทันสมัย คือการล่มสลายของระบบนิเวศ รวมทั้งการล่มสลายของอารยธรรมทางวัตถุในปัจจุบันของพวกเซเปียนส์ผ่านการล่มสลายของชีวมณฑล (biosphere) มิหนำซ้ำเทวทัณฑ์นี้กำลังเริ่มขึ้นแล้ว หลังจากที่พวกเซเปียนส์จมจ่อมหมกมุ่นอยู่กับการเสพสุขบนโลกใบนี้แบบล้างผลาญในช่วงร้อยกว่าปีที่ผ่านมานี้</description>
    </item>
    
    <item>
      <title>6. ปลายทางของการปฏิวัติมนุษย์นิยมคืออภิมนุษย์</title>
      <link>https://example.com/docs/homo-deus/homo-deus-6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-6/</guid>
      <description>ตอนที่ 6: ปลายทางของการปฏิวัติมนุษย์นิยมคืออภิมนุษย์  โดย ดร. สุวินัย ภรณวลัย
 ก่อนยุคทันสมัย เซเปียนส์ใช้ชีวิตโดยเอาเรื่องเล่าของพระเจ้าเป็นศูนย์กลาง (โดยเฉพาะในโลกของศาสนาคริสต์ ศาสนาอิสลามและศาสนาพราหมณ์) แต่พอเข้าสู่ยุคทันสมัย เซเปียนส์ได้หันมาเอาเรื่องเล่าเกี่ยวกับมนุษย์หรือความเชื่อใหม่เรื่องมนุษย์นิยมเป็นศูนย์กลางแทน
การปฏิวัติมนุษย์นิยมอันเป็นหลักความเชื่อใหม่ที่ &amp;ldquo;พลิกฟ้าคว่ำแผ่นดิน&amp;rdquo; สำหรับคนสมัยนั้นได้พิชิตโลกทั้งโลกในช่วงสองสามศตวรรษที่ผ่านมา ศาสนามนุษย์นิยมบูชาความเป็นมนุษย์ และคาดหวังให้มนุษย์แสดงบทบาทที่พระเจ้าเคยแสดงในศาสนาคริสต์และอิสลาม (หน้า300)
มนุษย์นิยมคาดหวังให้ประสบการณ์ของมนุษย์เป็นฝ่ายมอบความหมายให้จักรวาล ผ่านการดึงประสบการณ์ภายในของตนออกมา เพื่อสร้างความหมายให้แก่โลกที่ไร้ความหมาย หัวใจของการปฏิวัติมนุษย์นิยมในยุคทันสมัย จึงมิใช่การสูญสิ้นศรัทธาในพระเจ้า แต่เป็นการหันมาศรัทธาในมนุษย์แทน
คำขวัญของมนุษย์นิยมในทางจริยธรรม คือ &amp;ldquo;ถ้ารู้สึกดี จงทำ&amp;rdquo; คำขวัญของมนุษย์นิยมในทางการเมือง คือ &amp;ldquo;ผู้ออกเสียงรู้ดีที่สุด&amp;rdquo; คำขวัญของมนุษ์นิยมในทางเศรษฐกิจ คือ &amp;ldquo;ลูกค้าถูกเสมอ&amp;rdquo;
คำขวัญของมนุษย์นิยมในทางสุนทรียศาสตร์ คือ &amp;ldquo;ความงามอยู่ในดวงตาของผู้ชม&amp;rdquo;
สรุปสั้นๆได้ว่า พวกมนุษย์นิยมเชื่อมั่นในความรู้สึกของปัจเจกซึ่งเป็นอัตวิสัยเท่านั้นในการตัดสินทุกเรื่องราวในชีวิตในยุคทันสมัยภายใต้การปฏิวัติมนุษย์นิยม ความรู้สึกของมนุษย์คือแหล่งกำเนิดของความหมายและอำนาจทั้งปวง (หน้า 312) ด้วยเหตุนี้ เป้าหมายสูงสุดของชีวิตแบบมนุษย์นิยมคือการพัฒนาความรู้อย่างเต็มที่ผ่านประสบการณ์อันหลากหลายทางด้านปัญญา อารมณ์และทางกายภาพ
เป้าหมายของการดำรงอยู่ คือ การกลั่นประสบการณ์ที่เป็นไปได้อย่างกว้างขวางที่สุดของชีวิตให้กลายเป็นภูมิปัญญา(wisdom) จุดยอดสูงสุดแห่งชีวิตมีเพียงประการเดียวคือ การได้วัดความรู้สึกทุกสิ่งทุกอย่างในการเป็นมนุษย์ ตั้งแต่เซเปียนส์สร้างประวัติศาสตร์และวัฒนธรรมของตนขึ้นในช่วง 70,000 ปีที่ผ่านมา ไม่เคยมีวัฒนธรรมไหนที่ให้ความสำคัญแก่ความรู้สึก ความปรารถนาและประสบการณ์ของมนุษย์มากเท่ามนุษย์นิยมมาก่อนอย่างไรก็ดีลัทธิมนุษย์นิยมได้แตกออกเป็นสามนิกายย่อยที่ตีความประสบการณ์ของมนุษย์แตกต่างกันไป คือ
 มนุษย์นิยมแบบเสรีนิยม (liberal humanism) หรือเรียกย่อๆว่า เสรีนิยม (liberalism) นี่คือ มนุษย์นิยมแบบดั้งเดิมและเป็นกระแสหลักที่มองว่ามนุษย์แต่ละคนเป็นปัจเจกบุคคลที่มีความเฉพาะตัว จึงให้ความสำคัญกับเสรีภาพมากที่สุด</description>
    </item>
    
    <item>
      <title>7. ไม่มีทั้งเจตจำนงเสรีและวิญญาณในโลกของข้อมูลนิยม</title>
      <link>https://example.com/docs/homo-deus/homo-deus-7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-7/</guid>
      <description>ตอนที่ 7: ไม่มีทั้งเจตจำนงเสรีและวิญญาณในโลกของข้อมูลนิยม (dataism)  โดย ดร. สุวินัย ภรณวลัย
 ตามความเข้าใจของวิทยาศาสตร์ที่ดีที่สุดที่เรามีอยู่ตอนนี้ คำว่าเจตจำนงเสรีและคำว่าวิญญาณ (soul) ล้วนเป็นวาทกรรมที่กลวงโบ๋ คือไม่มีความหมายที่มองเห็นได้เลย (หน้า 371) เสรีภาพมีอยู่ได้แต่เพียงเรื่องเล่าในจินตนาการแบบมนุษย์นิยมซึ่งมนุษย์ประดิษฐ์ขึ้นมาเท่านั้น
วิญญาณก็เช่นกันมันดำรงอยู่แค่ในเรื่องเล่าเกี่ยวกับพระเจ้าซึ่งมนุษย์แต่งขึ้นมาเพื่อศาสนาในยุคปฏิวัติเกษตรกรรมเท่านั้นลัทธิข้อมูลนิยมซึ่งเป็นตัวแทนศาสนาข้อมูล (The Data Religion) หรือศาสนาเทคโนโลยีซึ่งเป็นศาสนาล่าสุดในยุคนี้ ได้พิชิตลัทธิเอกเทวนิยม ด้วยการหักล้างว่า วิญญาณนิรันดร์ไม่มีจริง
ต่อมาลัทธิข้อมูลนิยมยังพิชิตลัทธิมนุษย์นิยมด้วยการพิสูจน์ทางวิทยาศาสตร์ชีวภาพว่า &amp;ldquo;เจตจำนงเสรี&amp;rdquo;ที่เป็นใจกลางปรัชญามนุษย์นิยมก็ไม่มีจริงเช่นกัน สิ่งที่พวกเสรีนิยมหลงเชื่ออย่างผิดๆว่าเป็นเจตจำนงเสรีหรือตัวตนของตนนั้น ที่แท้ก็มีแต่ยีน ฮอร์โมน และเซลล์ประสาทที่เชื่อฟังกฏทางฟิสิกส์และเคมีเท่านั้น
สิ่งที่ปัจเจกเคยคิดว่าเป็นการตัดสินใจอย่างอิสระ ที่แท้มันเกิดขึ้นจากการสุ่ม โดยประสานรวมกลับกระบวนการที่กำหนดล่วงหน้าได้ และได้ผลลัพธ์ที่เป็รไปได้เท่านั้น &amp;hellip; กระบวนการเหล่านี้อาจกำหนดได้หรือสุ่มได้ แต่มันไม่เสรี ส่วนสิ่งที่มนุษย์เคยหลงเชื่อว่าเป็นวิญญาณ (soul) อันเป็นนิรันดร์ (หรืออาตมัน)นั้น ที่แท้ก็ไร้แก่นสารภายในที่เรียกว่าตัวตน (เป็นอนัตตา) น่าแปลกมากที่ข้อสรุปนี้ของพวกข้อมูลนิยมช่างคล้ายบทเสนอของพระพุทธเจ้าเมื่อสองพันห้าร้อยกว่าปีก่อนในเรื่องอนัตตามาก
เพราะพวกข้อมูลนิยมมองว่า ในความเป็นจริงแล้ว มันมีแค่กระแสของจิตสำนึก (a stream of consciousness) กับความปรารถนาโผล่ขึ้นมาและผลุบหายไปภายในกระแสนั้นเท่านั้น หามีตัวตนถาวรที่เป็นเจ้าของความปรารถนานั้นไม่ พวกข้อมูลนิยมจึงเสนอว่า ถ้าสิ่งมีชีวิตไม่มีเจตจำนงเสรีและวิญญาณแล้วไซร้ ก็หมายความว่า เราสามารถเข้าไปจัดการหรือแม้แต่ควบคุมความอยากความปรารถนาได้โดยใช้ ยา ใช้พันธุวิศวกรรม และการกระตุ้นสมองโดยตรงด้วยเทคโนโลยี (หน้า 374)
ผมขอย้ำว่าตรงนี้คือทางแยกที่แทบเป็นคู่ขนานกันระหว่าง พวกสายวัตถุกับพวกสายจิตที่แม้จะยอมรับความยิ่งใหญ่ของลัทธิข้อมูลนิยมเหมือนกัน แต่ใช้วิธีการต่างกันมากในการอยู่เหนือใจหรือพิชิตใจตนเอง พวกสายวัตถุในลัทธิข้อมูลนิยม เชื่อว่าเซเปียนส์ก็สามารถถูกจัดการได้เช่นเดียวกับหนูในห้องทดลอง และมีความเป็นไปได้ที่จะสร้างหรือทำลายความรู้สึกต่างๆอันซับซ้อน ไม่ว่าความรัก ความโกรธ ความกลัว ความหดหู่โดยการกระตุ้นจุดที่ถูกต้องในสมองของมนุษย์ อาการซึมเศร้าสามารถหายไปได้ด้วยการฝังขั้วไฟฟ้าเข้าไปในสมองของผู้ป่วย ทันทีที่ทหารสวมหมวก &amp;ldquo;กระตุ้นสมองด้วยไฟฟ้ากระแสตรงผ่านกระโหลกศีรษะ&amp;rdquo; ก็สามารถอยู่ในสมาธิขั้นสูงได้อย่างต่อเนื่องยาวนานเหมือนนักบวชที่บำเพ็ญสมาธิภาวนามาหลายสิบปีนี่คือทางเลือกของสายวัตถุของพวกข้อมูลนิยมซึ่งเป็นสายกระแสหลักในตอนนี้</description>
    </item>
    
    <item>
      <title>8. เซเปียนส์กลายเป็นสิ่งชำรุดทางประวัติศาสตร์ได้อย่างไร</title>
      <link>https://example.com/docs/homo-deus/homo-deus-8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-8/</guid>
      <description>ตอนที่ 8: เซเปียนส์กลายเป็นสิ่งชำรุดทางประวัติศาสตร์ได้อย่างไร  โดย ดร. สุวินัย ภรณวลัย
 ในยุคข้อมูลนิยมที่เริ่มต้นขึ้นแล้ว มีการคุกคามในทางปฏิบัติ 3 ประการที่จะบั่นทอนความเชื่อแบบเสรีนิยมให้หมดสมัย (หน้า 398)
 มนุษย์จะสูญเสียความมีประโยชน์ทางเศรษฐกิจและทางการทหาร เพราะระบบเศรษฐกิจในยุคข้อมูลนิยม (dataism) ที่กำลังเข้ามาแทนที่ยุคทุนนิยม (capitalism) จะเลิกเชื่อมโยงคุณค่ากับมนุษย์ส่วนใหญ่ที่เป็นมวลชน (mass) ในระบบทุนนิยมที่กำลังกลายเป็นอดีต
 ระบบข้อมูลนิยมจะยังค้นหาคุณค่าในมนุษย์โดยรวมได้บางส่วนอยู่ แต่มิใช่ในปัจเจกบุคคลที่ไม่เหมือนใครเหมือนในช่วงรุ่งโรจน์ของเสรีนิยมที่กำลังกลายเป็นอดีต
 ระบบข้อมูลนิยมจะยังคงค้นหาคุณค่าในปัจเจกบุคคลบางส่วนที่จะประกอบกันเป็น &amp;ldquo;กลุ่มอภิมนุษย์ที่อัปเกรดแล้ว&amp;rdquo; หรือโฮโมดีอุสซึ่งเป็นอภิสิทธิ์ชนกลุ่มใหม่ในอนาคต มิใช่กลุ่มของประชากรจำนวนมากที่กำลังกลายเป็นสิ่งชำรุดทางประวัติศาสตร์
  สิ่งนี้กำลังเกิดขึ้นและหลีกเลี่ยงได้ยากมาก เพราะนี่เป็นครั้งแรกในประวัติศาสตร์ของมนุษยชาติที่การพัฒนาปัญญา (intelligence) กับจิต (consciousness) (ในหนังสือแปลภาษาไทยใช้คำว่า สติสัมปชัญญะ ซึ่งผมไม่เห็นด้วย) เริ่มแยกจากกันไปคนละทาง ก่อนหน้านี้ ปัญญาอันสูงยิ่งมักเดินเคียงคู่กับจิตที่พัฒนาแล้วเสมอ คือมีแต่สิ่งที่มีจิตเท่านั้นจึงสามารถทำในสิ่งที่จำเป็นต้องใช้ปัญญามาก อย่างเช่นการเล่นหมากรุก ขับรถยนต์ การวิเคราะห์โรค การระบุตัวผู้ก่อการร้ายเป็นต้น
แต่บัดนี้ในยุคข้อมูลนิยม เรากำลังพัฒนา &amp;ldquo;ปัญญารูปแบบใหม่&amp;rdquo; ที่ไม่ต้องพึ่งจิตมนุษย์ แต่กลับสามารถทำงานดังที่กล่าวมาได้ดีกว่ามนุษย์เสียอีก เพราะงานดังกล่าวมีพื้นฐานอยู่ที่การรับรู้รูปแบบ และอัลกอริทึมซึ่งไม่มีจิตสำนึกสามารถรับรู้รูปแบบได้เด่นล้ำกว่ามนุษย์ที่มีจิตเสียอีก สั้น ๆ การไปสู่ปัญญายวดยิ่ง (super-intelligence) ในยุคข้อมูลนิยมต่อจากนี้ ไม่จำเป็นต้องพึ่งเส้นทางที่ต้องผ่านจิตสำนึกของมนุษย์ที่เป็นชีวิตอินทรีย์อีกต่อไปแล้ว เพราะวิวัฒนาการของ &amp;ldquo;คอมพิวเตอร์อนินทรีย์&amp;rdquo;สามารถลัดข้ามเส้นทางนี้ไปเลย โดยหันไปสร้างเส้นทางใหม่ที่แตกต่าง (จักรกลเรียนรู้ด้วยตนเองหรือ machine learning) และเร็วกว่ามากไปสู่ปัญญายวดยิ่ง</description>
    </item>
    
    <item>
      <title>9. มิจฉาทิฐิที่ร้ายแรงที่สุดในยุคขัอมูลนิยม</title>
      <link>https://example.com/docs/homo-deus/homo-deus-9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-9/</guid>
      <description>ตอนที่ 9: มิจฉาทิฐิที่ร้ายแรงที่สุดในยุคขัอมูลนิยม (dataism)  โดย ดร. สุวินัย ภรณวลัย
 ปัจจุบันยุคข้อมูลนิยมเป็นใหญ่ได้เริ่มต้นแล้ว และกำลังเข้ามาทดแทนยุคทุนนิยมเป็นใหญ่ที่ชาวโลกคุ้นเคย มนุษย์จะไม่ใช่ &amp;ldquo;ตัวตนอันมีอิสระ&amp;rdquo;(แบบเสรีนิยม)ที่ถูกขับเคลื่อนด้วยเรื่องเล่าที่ตัวตนประดิษฐ์ขึ้นมาเหมือนยุคก่อนๆอีกต่อไป แต่มนุษย์เซเปียนส์จะถูกกลืนจนกลายเป็นส่วนหนึ่งของเครือข่ายอัลกอริทึมระดับโลกอันมหึมาในที่สุด โดยเป็นส่วนหนึ่งที่ลดระดับความสำคัญลงเรื่อยๆในเครือข่ายระดับโลกอันมหึมานี้ (หน้า 434)
เทคโนโลยีในยุคข้อมูลนิยม ทำให้อัลกอริทึมภายนอกสามารถ &amp;ldquo;แฮกความเป็นมนุษย์&amp;rdquo; ได้ทุกคน ทำให้มันรู้จักคนผู้นั้นดีกว่าที่ผู้นั้นรู้จักตนเอง อีกไม่นานความเชื่อในแนวคิดปัจเจกบุคคลคงล่มสลาย โดยที่อำนาจจะย้ายเคลื่อนจากมนุษย์ผู้เป็นปัจเจกไปยังอัลกอริทึมที่โยงกันเป็นเครือข่าย (หน้า 424)
ในไม่ช้า มนุษย์จะยอมศิโรราบต่ออัลกอรทึม หันมามองตัวเองเป็น &amp;ldquo;จิ้งหรีด&amp;rdquo; ที่เป็นกลุ่มกลไกทางชีวเคมีที่ถูกเครือข่ายอัลกอริทึมอิเล็กทรอนิกส์คอยเฝ้ามองและชี้นำจูงจมูกอย่างต่อเนื่อง ความแปลกแยกที่ลดทอนความเป็นมนุษย์ (疎外 หรือ alienation) ที่คาร์ล มาร์กซ์เคยชี้ให้เห็นตอนเขาวิเคราะห์ระบบทุนนิยม และเรียกร้องให้ทุกคนที่รู้สึกแปลกแยกที่ลดทอนความเป็นมนุษย์ ลุกฮือขึ้นทำการปฏิวัติกรรมาชีพ เพื่อโค่นล้มระบบทุนนิยม จะกลายเป็นของเด็กๆน่ารักน่าคำนึงถึง เมื่อเทียบกับความแปลกแยกที่ลดทอนความเป็นมนุษย์อันเกิดจากระบบข้อมูลนิยม
เนื่องจากภายใต้ระบบข้อมูลนิยมนี้ มนุษย์เซเปียนส์ส่วนใหญ่จะถูกลดคุณค่าอย่างถึงที่สุดจนกลายเป็น &amp;ldquo;สิ่งไร้ประโยชน์&amp;rdquo; หรือสิ่งชำรุดทางประวัติศาสตร์ ส่วนคนที่ยังมีคุณค่าใช้สอยในระบบข้อมูลนิยมคือคนยอมกลายเป็นส่วนหนึ่งหรือชิ้นส่วนอินทรีย์ของเครือข่ายอัลกอริทึมอันมหึมาเท่านั้น ในยุคข้อมูลนิยม อัลกอริทึม เริ่มต้นจากเป็น &amp;ldquo;เทพพยากรณ์ผู้รอบรู้ทุกสิ่ง&amp;rdquo; (oracle) ให้คนใช้ มันเป็นประโยชน์มากและเป็นข้ารับใช้ที่ยอดเยี่ยมสำหรับมนุษย์ (ปัจจุบันยุคข้อมูลนิยมเพิ่งอยู่ในขั้นนี้) เมื่อยุคข้อมูลนิยม พัฒนาไปอีกขั้นหนึ่ง อัลกอริทึมจะวิวัฒนาตนเองไปเป็น &amp;ldquo;ผู้แทน&amp;rdquo; ที่ช่วยตัดสินใจแทนหรือทำงานแทนมนุษย์ในขอบเขตที่กว้างขึ้นเรื่อยๆจนครอยคบุมทุกสิ่งทุกเรื่องในที่สุด สุดท้าย จะมาถึงขั้นตอนสูงสุดแห่งยุคข้อมูลนิยม เมื่ออัลกอริทึมกลายเป็น &amp;ldquo;พระเจ้า&amp;rdquo; หรือ &amp;ldquo;ผู้มีอำนาจสูงสุด&amp;rdquo; เสียเอง
ช่วงเวลาร้อยปีหรือสองร้อยสามร้อยปีหลังจากนี้ จึงมิใช่ช่วงเวลาอื่นใด แต่คือ ช่วงเวลาแห่งการพัฒนาไปสู่ขั้นตอนที่มีวุฒิภาวะมากขึ้นเรื่อยๆของระบบข้อมูลนิยมเท่านั้น เทคโนโลยีใหม่ของศตวรรษที่ 21 จะทำให้เกิดสิ่งที่เรียกว่า &amp;ldquo;การปฏิปักษ์ปฏิวัติมนุษย์นิยม&amp;rdquo; หรือการถอดรื้อการปฏิวัติมนุษย์นิยม ผ่านการริบยึดอำนาจไปจากมนุษย์ และมอบโอรอำนาจให้แก่อัลกอริทึมซึ่งไม่ใช่มนุษย์แทน สิ่งที่จะเกิดขึ้นในยุคข้อมูลนิยม คือปัจเจกบุคคลจะถูกบดขยี้ให้แหลกราญจากภายในเอง แทนที่จะถูกบดขยี้อย่างโหดร้ายจากภายนอก &amp;hellip; โรคซึมเศร้าที่แพร่กระจายในหมู่คนทุกวัยทั่วทั้งสังคม อัตราการฆ่าตัวตายที่เพิ่มขึ้นมากกว่าการถูกฆาตกรรม คือสัญญาณที่บ่งบอกถึงการถูกบดขยี้จากภายในของปัจเจกบุคลทั้งหลายในยุคข้อมูลนิยม &amp;hellip; นี่แค่น้ำจิ้มเอง ความแปลกแยกที่ลดทอนความเป็นมนุษย์จะทวีความรุนแรงมากขึ้นเรื่อยๆในยุคทุนนิยม</description>
    </item>
    
    <item>
      <title>10. พลังกุณฑาลินี คือเส้นทางสู่ด้านสว่างของ Homo Deus</title>
      <link>https://example.com/docs/homo-deus/homo-deus-10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-10/</guid>
      <description>ตอนที่ 10: พลังกุณฑาลินี คือเส้นทางสู่ด้านสว่างของ Homo Deus  โดย ดร. สุวินัย ภรณวลัย
 พลังกุณฑาลินี คือ แหล่งพลังงานสะสมที่เป็นพลังชีวิต หรือพลังจักรวาลจำนวนมหาศาลภายในตัวมนุษย์ และเป็นทวารนำมนุษย์ผู้นั้นไปสู่มิติที่สูงส่งทางจิตวิญญาณที่ข้ามพ้นกาลเวลาและพื้นที่
อีกทั้งยังเป็นปัจจัยที่กระตุ้นวิวัฒนาการทางจิตของบุคคลของผู้นั้นให้รุดหน้าไปอย่างรวดเร็วยิ่ง
พลังกุณฑลินี คือ เครื่องมือกลไกทางจิต-สรีรวิทยา ที่อยู่ในร่างกายของคนเรา ที่คอยควบคุมบงการการยกระดับและวิวัฒนาการของมนุษยชาติ
กลไกอันนี้ทำงานเพียงเล็กน้อยเท่านั้นในปุถุชนคนธรรมดา แต่สำหรับผู้ที่บำเพ็ญโยคะจนรุดหน้าแล้ว จนสามารถทำให้พลังกุณฑลินีทำงานได้อย่างเต็มที่แล้ว ระบบประสาท ไขกระดูกแกนสันหลัง และมันสมองของคนผู้นั้น และอวัยวะอื่นๆในร่างกายของคนผู้นั้นจะถูกยกเครื่องใหม่ ทำให้เกิดการลอกคราบเปลี่ยนแปลงคนผู้นั้นจากภายใน
ทำให้คนผู้นั้นกลายเป็น โฮโม-เอ็กเซลเลนส์ Homo Excellence หรือเลิศมนุษย์ ที่มีพลังและความสามารถทางกาย ทางจิต และทางสมองสูงกว่าคนธรรมดา
เคล็ดวิธีในการปลุกพลังกุณฑาลินี เคยเป็นเคล็ดวิชาที่เป็นความลับสุดยอดที่ถ่ายทอดกันในหมู่อภิมนุษย์สมัยโบราณในประเทศอียิปต์ อินเดีย และจีนมาก่อน
โดยที่ปัญญาชนส่วรใหญ่สมัยนี้แทบไม่มีใครมีความรู้ในเรื่องนี้เลย ทั้งๆที่เคล็ดวิชาอันนี้ เป็นระบบการฝึกร่างกายและจิตใจ ตามหลักโยคะที่วิเศษมาก และเคยดำรงอยู่ในศาสนาทุกศาสนาที่เป็นแนวเร้นลับ แต่ต่อมาได้สาบสูญขาดการถ่ายทอดมาถึงคนรุ่นหลัง ยกเว้นคนส่วนน้อยเท่านั้น
คนธรรมดามักจะนึกว่า ความแตกต่างระหว่างพวกเขา กับพวกที่เป็นอัจฉริยะหรืออภิมนุษย์สายจิตวิญญาณ​ เป็นแค่ความแตกต่างทางปริมาณหรือระดับของสติ ขันติ สติปัญญาเท่านั้น
แต่ความเชื่อเช่นนี้ผิดทั้งเพ เพราะในความเป็นจริงแล้ว มีความแตกต่างทางคุณภาพขั้นพื้นฐานในจิตสำนึก บุคลิกภาพ และพลังชีวิตดำรงอยู่ระหว่างปุถุชนคนธรรมดา กับอัจฉริยะและอภิมนุษย์เหล่านั้น
ซึ่งมีความเกี่ยวข้องโดยตรงกับการบริหารสมองและ ระบบเส้นประสาท ทั้งนี้เพราะ ระดับและคุณภาพของพลังจักรวาล ที่คนสองประเภทนี้ได้รับเข้าสู่ร่างกายและสมองนั้น มันเทียบกันแทบไม่ได้เลย
พวกโยคีของอินเดีย และพวกเซียนเต๋าของจีนสมัยก่อนต่างรู้ดีว่า พลังกุณฑาลินี คือ ผู้ปกครองดูแลการไหลเวียนของปราณไปตามจุดตามท่อต่างๆจำนวนหลายพันหลายหมื่นท่อทั่งร่างกาย</description>
    </item>
    
    <item>
      <title>11. ทฤษฎีแห่งสรรพสิ่ง​(Theory​ of​ Everything)​ของลัทธิข้อมูลนิยมกับ​วิถีแห่งตัวตน</title>
      <link>https://example.com/docs/homo-deus/homo-deus-11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-11/</guid>
      <description>ตอนที่ 11: ทฤษฎีแห่งสรรพสิ่ง​(Theory​ of​ Everything)​ของลัทธิข้อมูลนิยมกับ​วิถีแห่งตัวตน  โดย ดร. สุวินัย ภรณวลัย
 ลัทธิข้อมูลนิยม​ (dataism)​ เกิดขึ้นจากการรวมตัวครั้งใหญ่ของลูกคลื่นสูงสุดของวิทยาศาสตร์สองสาขา​คือวิทยาศาสตร์ชีวภาพกับวิทยาศาสตร์คอมพิวเตอร์​โดยสถาปนากระบวนทัศน์​ (paradigm)​ใหม่ขึ้นมาอันเป็น​ &amp;ldquo;ทฤษฎีเพียงหนึ่งเดียวที่สามารถควบคุมหลักวิชาทางวิทยาศาสตร์ทั้งหมดได้&amp;rdquo; (หน้า​472)
A single​ overarching​ theory that unifies all the​ scientific disciplines
โดยทฤษฎีนี้มีบทเสนอว่า​ศาสตร์ทั้งปวงในโลกนี้ตั้งแต่ดนตรี​วิทยา เศรษฐศาสตร์​ไปจนถึงชีววิทยาล้วนอธิบายได้จากมุมมองแบบข้อมูลนิยมเหมือนกัน กล่าวคือ​เพลงซิมโฟนีหมายเลข​ 5​ ของบีโธเฟน, ฟองสบู่ตลาดหุ้น​และไวรัสไข้หวัดใหญ่ล้วนเป็นแค่ &amp;ldquo;รูปแบบกระแสข้อมูลสามแบบที่สามารถวิเคราะห์ได้โดยใช้หลักการพื้นฐานและเครื่องมือแบบเดียวกัน&amp;rdquo; (หน้า​472) แนวคิดแบบข้อมูลนิยมนี้​ทำให้นักวิทยาศาสตร์ทั้งปวงใช้ภาษาเดียวกัน​จึงสามารถข้ามขอบเขตระหว่างสาขาวิชาได้อย่างง่ายดาย ในกระบวนการนี้​ลัทธิข้อมูลนิยมได้พลิกพีระมิดการเรียนรู้แบบกลับหัวกลับหางจากแต่ก่อน
ในอดีตมนุษย์เคยเชื่อว่า​คนเราต้องกลั่นข้อมูล​ (data)​ ให้ออกมาเป็นสารสนเทศ​(information)​ จากสารสนเทศเป็นความรู้​ (knowledge) และจากความรู้เป็นภูมิปัญญาหรือปัญญาญาณ​ (wisdom) อย่างไรก็ดี​นักข้อมูลนิยมเชื่อว่า​มนุษย์ยุคปัจจุบันไม่สามารถรับมือกับกระแสข้อมูลมหาศาลได้อีกต่อไปแล้ว ถ้าทำตามแนวทางการเรียนรู้แบบเดิม​ พวกเขาย่อมไม่สามารถกลั่นข้อมูลให้เป็นสารสนเทศ​ มิพักพูดถึงความรู้และปัญญาญาณ ดังนั้นงานประมวลผลข้อมูลจึงสมควรมอบหมายให้แก่อัลกอริทึมอิเล็กทรอนิกส์​ซึ่งมีขีดความสามารถล้ำกว่าสมองมนุษย์มาก ตรงนี้เห็นได้ชัดเจนเลยว่า ในยุคข้อมูลนิยม​ คนเราควรทุ่มเทฝึกฝนพัฒนาตนเองผ่านการฝึกทักษะการอ่าน, ทักษะการคิดและทักษะการเขียนแบบไตรภาคี​ (trinity หรือ​三位一体) เป็นหลักโดยผ่านการอ่านหนังสือกระดาษ, การครุ่นคิดไตร่ตรองผ่านการอ่านหนังสือกระดาษ​รวมทั้งการเขียนหนังสือออกมาเป็นหนังสือเล่ม​ แล้วปล่อยงานประมวลผลข้อมูลและสารสนเทศให้อัลกอริทึมอีเล็กทรอนิกส์ช่วยทำแทนเราเพื่อประหยัดพลังงานและเวลาของเราในการค้นข้อมูล​กลั่นข้อมูล
แนวทางแบบนี้​ในวิชาโยคะโบราณ​เรียกว่า​ญาณโยคะ (Yoga​ of​ knowledge)​ หรือหนทางในการพัฒนาจิต​ และยกระดับจิตผ่านการศึกษาหาความรู้แบบสรรพวิชาเพื่อเพิ่มพูนความสามารถในการรับรู้​เรียนรู้สรรพสิ่ง​ รวมทั้งความสามารถในการตัดสินใจไม่ให้ผิดพลาดในเรื่องต่างๆในทุกย่างก้าวของชีวิต
ผม​เชื่อมั่นว่า​แนวทางแบบ​&amp;rdquo;ญาณโยคะ&amp;rdquo; เช่นนี้​เป็นแนวทางที่เหมาะสมที่สุดแล้วสำหรับคนยุคนี้​ในการปกป้องตัวตนของตนเองไม่ให้ตกเป็นทาสของอัลกอริทึมอิเล็กทรอนิกส์ที่มีแนวโน้มจะตัดสินใจแทนเราในทุกเรื่อง​ ยิ่งถ้าผนวกเข้ากับการฝึก​&amp;rdquo;กุณฑาลินีโยคะ&amp;rdquo; ด้วยยิ่งวิเศษ คนเราต้องมีวิถีแห่งตัวตน​เพื่อป้องกันมิให้ตนเองตกเป็นทาสของระบบข้อมูลนิยม​หรือกลายเป็น​&amp;rdquo;คนไร้ประโยชน์&amp;rdquo; ในสายตาของเครือข่ายอัลกอริทึมอันมหึมา​เพราะนั่นคือจุดจบของปัจเจกบุคคลผู้นั้นที่จะกลายเป็นคนไร้ค่า​สำหรับยุคข้อมูลนิยมอย่างช่วยไม่ได้</description>
    </item>
    
    <item>
      <title>12. เราต้องก้าวข้ามแต่หลอมรวมลัทธิข้อมูลนิยม</title>
      <link>https://example.com/docs/homo-deus/homo-deus-12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-deus/homo-deus-12/</guid>
      <description>ตอนที่ 12: เราต้องก้าวข้ามแต่หลอมรวมลัทธิข้อมูลนิยม  โดย ดร. สุวินัย ภรณวลัย
 ในสายตาของนักข้อมูลนิยม​ สปีซีส์มนุษย์ทั้งหมดเป็นแค่ระบบประมวลผลข้อมูลเดี่ยวแห่งหนึ่ง​ (a​ single data-processing system)​ โดยที่มนุษย์แต่ละบุคคลทำงานเป็น​&amp;rdquo;ชิป&amp;rdquo; (chips)​ในระบบนั้น​ (หน้า​483) ด้วยเหตุนี้​ประวัติศาสตร์ทั้งมวลของพวกเซเปียนส์จึงมองได้ว่าเป็น​ กระบวนการหนึ่งในการพัฒนาประสิทธิภาพ​ของระบบประมวลผลข้อมูลเดี่ยวนี้​ โดยผ่านกระบวนวิธีพื้นฐาน​ 4​ แบบคือ
 การเพิ่มจำนวนประมวลผล เมืองที่มีพลเมืองมากยิ่งมีพลังการประมวลผลมาก
 การเพิ่มความหลากหลายของตัวประมวลผล การใช้ตัวประมวลผลหลายรูปแบบในระบบเดี่ยวระบบหนึ่งจะช่วยเพิ่มความคล่องแคล่วและความคิดสร้างสรรค์ได้
 การเพิ่มจำนวนการเชื่อมโยงระหว่างตัวประมวลผล เครือข่ายที่เชื่อมโยงในวงกว้างย่อมก่อให้เกิดนวัตกรรมทางเศรษฐกิจ​เทคโนโลยีและสังคมมากกว่าเมืองที่อยู่อย่างโดดเดี่ยว
 การเพิ่มเสรีภาพในการเคลื่อนตัวตามการเชื่อมโยงที่มีอยู่
  การก่อสร้างระบบประมวลผลข้อมูลเซเปียนส์ทำให้เกิดขั้นตอนหลัก​ 4​ ระยะคือ
 ระยะแรก​เริ่มด้วยการปฏิวัติการรับรู้เมื่อ​70,000 ปีก่อน​ ซึ่งทำให้สามารถเชื่อมโยงเซเปียนส์จำนวนมากเข้ามาในเครือข่ายประมวลผลข้อมูลชุดเดียวกัน
 ระยะที่สองเริ่มต้นด้วยการปฏิวัติเกษตรกรรมและดำเนินไปจนกระทั่งถึงการคิดค้นระบบการเขียนแบะเงินตราเมื่อ​ 5,000 ปีที่แล้ว
 ระยะที่สามเริ่มต้นขึ้นด้วยการคิดค้นระบบการเขียนและเงินตราเมื่อ​ ​5,000​ปีก่อนและดำรงอยู่จวบกระทั่งการเริ่มต้นปฏิวัติทางวิทยาศาสตร์
 ระยะที่สี่ที่เป็นระยะสุดท้ายของประวัติศาสตร์เริ่มขึ้นราวปี​ค.ศ.​1462 จนถึงปัจจุบันที่สารสนเทศได้ไหลเวียนอย่างเสรีไปทั่วโลก​จนมนุษยชาติกลายเป็น​&amp;rdquo;หมู่บ้านโลก&amp;rdquo; ดังเช่นปัจจุบัน
  จากนี้ไปทิศทางของมนุษยชาติในฐานะที่เป็นระบบประมวลผลเดี๋ยว​จึงมีแต่มุ่งไปเป็นระบบประมวลผลข้อมูลใหม่ที่มีประสิทธิภาพยิ่งกว่าเดิม​คือเป็นอินเตอร์เน็ตของสรรพสิ่ง​ (Internet​ of​ All Things) หากภารกิจนี้สำเร็จเมื่อไหร่​เมื่อนั้นคือถึงคราวที่​เซเปียนส์จะสาปสูญไปจากโลกนี้​ (หน้า​486) เพราะในมุมมองของข้อมูลนิยม​ &amp;ldquo;มนุษย์เป็นแค่เครื่องมือสำหรับสร้างอินเตอร์เน็ตของสรรพสิ่งเท่านั้น&amp;rdquo;
จากระบบประมวลข้อมูลระดับโลก​มันจะแผ่ขยายตนเองไปสู่ระบบประมวลข้อมูลระดับเอกภพนี้​ สุดท้ายมันจะวิวัฒน์ต่อไปจนถึงขั้นเป็นระบบประมวลข้อมูลระดับจักรวาลในที่สุดมันจะมีอยู่ทุกแห่งหนและควบคุมทุกสิ่ง​ โดยที่มนุษย์ถูกกำหนดชะตาไว้ให้ควบรวมเข้าไปกับมัน โฮโมเซเปียนส์จะกลายเป็นอัลกอริทึมที่ตกยุค​ถ้าไม่สามารถยกระดับจิต​อัปเกรดจิตใจและปัญญาญาณให้สอดคล้องกับระบบประมวลข้อมูลระดับโลกที่กำลังรุดหน้าพัฒนาตัวเองอย่างรวดเร็วไปสู่​ซิงกูลาริตี้ (Singularity)​ แทบจะเป็นไปไม่ได้เลยที่จะหลีกเลี่ยงจากสิ่งที่กำลังเกิดในอนาคต นี่คือความจริงอย่างยิ่ง กึ๋นเรื่องวิชั่นของผู้นำที่สามารถมองอนาคตขาดด้วยหน่วยเวลาสามสิบ ห้าสิบปี หรือร้อยปีขึ้นไปดุจมีตาทิพย์คือตัวชี้ขาดว่าจะนำพาผู้คนไปรอดหรือไม่รอด</description>
    </item>
    
  </channel>
</rss>