<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>Homo Sapiens on Hugo Book</title>
    <link>https://example.com/docs/homo-sapiens/</link>
    <description>Recent content in Homo Sapiens on Hugo Book</description>
    <generator>Hugo -- gohugo.io</generator>
    
	<atom:link href="https://example.com/docs/homo-sapiens/index.xml" rel="self" type="application/rss+xml" />
    
    
    <item>
      <title>ตอนที่ 1 - กำเนิด Homo Sapiens</title>
      <link>https://example.com/docs/homo-sapiens/sapiens-1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-1/</guid>
      <description>ตอนที่ 1 กำเนิด Homo Sapiens  100,000 ปีที่แล้ว มีมนุษย์อาศัยอยู่บนโลกใบนี้ถึง 6 เผ่าพันธุ์ ในวันนี้มีมนุษย์เพียงเผ่าพันธุ์เดียวที่หลงเหลืออยู่ นั่นคือพวกเราเหล่า Homo Sapiens (Homo = Man, Sapien = Wise, Homo Sapien = Wise Man = ผู้มีปัญญา) อะไรที่ทำให้เผ่าพันธุ์ที่เคยได้แต่เก็บผลหมากรากไม้และล่าสัตว์เพื่อยังชีพ กลายมาเป็นผู้ครองโลกทั้งใบได้?
 การถือกำเนิดของศาสตร์ต่าง ๆ Physics เกิดขึ้นเมื่อ 13,000 ล้านปีที่แล้ว ตอนที่บิ๊กแบงได้ให้กำเนิดจักรวาล Chemistry เกิดขึ้นหลังจากบิ๊กแบงประมาณสามแสนปี เมื่อสสารเริ่มจับตัวเป็นอะตอมและโมเลกุล Biology เกิดขึ้นเมื่อ 3,800 ล้านปีที่แล้ว เมื่อโลกเริ่มมีสิ่งมีชีวิต (organisms) History เกิดขึ้นเมื่อ 70,000 ปีที่แล้ว เมื่อ Homo Sapiens เริ่มออกเดินทางไปทั่วโลกและสร้างอารยธรรมต่างๆ ขึ้นมา
ว่าด้วยเรื่องตระกูล (Genus) และเผ่าพันธุ์ (Species) สิงโต เสือ เสือดาว และเสือจากัวร์ อยู่ในตระกูลเดียวกันคือ ตระกูล Panthera นักวิทยาศาสตร์จะตั้งชื่อสัตว์ต่างๆ เป็นภาษาละติน โดยขึ้นต้นด้วย Genus และลงท้ายด้วย Species เช่นสิงโต จะมีชื่อทางการว่า Panthera Leo ซึ่งหมายถึงสัตว์ตระกูล Panthera เผ่าพันธุ์ Leo ส่วนมนุษย์เรา ก็อยู่ในตระกูล Homo เผ่าพันธุ์ Sapiens</description>
    </item>
    
    <item>
      <title>ตอนที่ 2 - สิ่งที่ทำให้เราครองโลก</title>
      <link>https://example.com/docs/homo-sapiens/sapiens-2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-2/</guid>
      <description>ตอนที่ 2 – สิ่งที่ทำให้เราครองโลก การปฏิวัติสำคัญของมนุษยชาติ (Homo Sapiens)
 70,000 ปีก่อน – Cognitive Revolution การปฏิวัติด้านกระบวนการคิด 12,000 ปีก่อน – Agricultural Revolution การปฏิวัติเกษตรกรรม 500 ปีก่อน – Scientific Revolution การปฏิวัติทางวิทยาศาสตร์ 200 ปีก่อน – Industrial Revolution การปฏิวัติอุตสาหกรรม  ความพิเศษของภาษามนุษย์ เมื่อ 70,000 ปีที่แล้ว เผ่าพันธุ์ Homo Sapiens เริ่มออกเดินทางจากแอฟริกาตะวันออก ไปยังทวีปยุโรป และเอเชีย ซึ่งมีนีแอนเดอธาล และโฮโมอิเร็คตัสอาศัยอยู่ก่อนแล้ว และช่วงเวลาเดียวกันนี้เอง ที่นักวิทยาศาสตร์เชื่อว่าเกิด Cognitive Revolution ในมันสมองของมนุษย์เซเปี้ยน ไม่มีใครตอบได้ว่า Cognitive Revolution เกิดเพราะอะไร รู้แต่เพียงว่าช่วง 70,000 ถึง 30,000 ปีที่แล้ว คือช่วงที่มนุษย์คิดค้นเรือ ตะเกียงน้ำมัน ธนู ลูกศร และเข็มเย็บผ้า รวมถึงก้าวขึ้นไป สู่จุดสูงสุดของห่วงโซ่อาหาร
สิ่งหนึ่งที่ Cognitive Revolution มอบให้ ก็คือความสามารถในการใช้ภาษาของมนุษย์ จริง ๆ แล้วภาษาไม่ใช่เรื่องแปลกใหม่ เพราะสัตว์อื่นๆ ก็สามารถสื่อสารกันด้วยภาษาง่ายๆ ได้ เช่นผึ้งหรือมดก็มีการสื่อสารที่จะบอกว่าแหล่งอาหารอยู่ตรงไหน และมนุษย์ก็ไม่ใช่เผ่าพันธุ์แรกที่มีภาษาแบบที่ใช้เสียง (vocal language) เพราะลิงก็มีภาษาของมัน เสียงร้องแบบหนึ่งจะ หมายความว่า “ระวังเหยี่ยว!</description>
    </item>
    
    <item>
      <title>ตอนที่ 3 - ยุคแห่งการล่าสัตว์เก็บพืชผล</title>
      <link>https://example.com/docs/homo-sapiens/sapiens-3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-3/</guid>
      <description>ตอนที่ 3 – ยุคแห่งการล่าสัตว์เก็บพืชผล ทำไมเราถึงชอบกินของหวานและอาหารที่มีไขมัน?
ทำไมการรักเดียวใจเดียวจึงเป็นเรื่องยากสำหรับบางคน?
ทำไมสัตว์ตัวใหญ่ๆ อย่างแมมมอธ เสือเขี้ยวดาบหรือจิงโจ้ยักษ์สูง 2 เมตรถึงสูญพันธุ์ไปหมด?
เราะมาหาคำตอบกันในตอนนี้ครับ
Homo Sapiens อย่างพวกเราอยู่กันมาสามยุคสามสมัยเราใช้ชีวิตแบบพนักงานโรงงานหรือพนักงานออฟฟิศมา 200 ปี หลังจากการปฏิวัติอุตสาหกรรม ก่อนหน้านั้น เราใช้ชีวิตแบบชาวไร่ชาวนาอยู่ถึง 12,000 ปี และก่อนหน้านั้น เราใช้ชีวิตแบบ “นักล่า-เก็บพืชผล” อยู่ถึง 60,000 ปี ช่วงเวลาหลายหมื่นปีที่เราใช้ชีวิตแบบ Hunter-Gatherers หรือที่เรียกสั้นๆ ว่า foragers (ผู้ออกหาอาหาร) นั้น มีผลอย่างมากต่อการหล่อหลอมสัญชาติญาณของเราในปัจจุบัน เราจึงควรกลับไปทำความเข้าใจวิถีชีวิตความเป็นอยู่ของคนกลุ่มนี้และ “รอยเท้า” ที่เขาได้ทิ้งเอาไว้ ความท้าท้ายอย่างหนึ่งของการศึกษาวิถีของชาว foragers ก็คือนอกจากเครื่องไม้เครื่องมือ และเศษกระดูกแล้ว พวกเขาไม่ได้ทิ้งอะไรไว้ให้เราศึกษาเลย (เพราะสมัยนั้นยังไม่มีภาษาเขียน) นักมานุษยวิทยาจึงถกเถียงกันโดยตั้งอยู่บนสมมติฐานและการอนุมานเอาเสียส่วนใหญ่ ดังนั้นจึงควรฟังหูไว้หูนะครับ
เหตุผลที่เราโปรดปรานของหวาน เมื่อครั้งที่บรรรพบุรุษของเราเป็น forager นั้น ผู้ชายจะร้บหน้าที่ “ออกล่า” ส่วนผู้หญิงจะรับหน้าที่ “เก็บของป่า” สมัยนั้นยังไม่มีตู้เย็น อะไรก็ตามที่ล่าหรือเก็บมาได้จึงต้องใช้หรือกินให้หมดภายในวันสองวัน ไม่มีการเก็บอาหารเป็นเสบียงเอาไว้ เมื่ออาหารละแวกนั้นหมดก็ต้องย้ายถิ่นฐานเพื่อไปเริ่มต้นใหม่ ในทุ่งสะวันนา ที่เราเคยอาศัยอยู่ อาหารหวานที่มีพลังงานสูงนั้นหายากมาก และอาหารหวานชนิดเดียวที่คนสมัยนั้นจะหากินได้ก็คือผลไม้สุก ดังนั้นหากผู้หญิงคนหนึ่งเดินไปเจอต้นไม้ที่มีผลไม้สุกงอมออกอยู่เต็มต้น สิ่งที่ดีที่สุด ที่เธอจะทำได้ก็คือเด็ดมันมากินให้มากที่สุด ก่อนที่ฝูงลิงบาบูนจะมาเจอและขนผลไม้กลับรังไปจนหมด สัญชาติญาณของการกินของหวานและอาหารที่มีไขมันอย่างมูมมามนี้เอง ที่ส่งผลให้มนุษย์ในปัจจุบัน หลงใหลและมักอดใจไม่ไหวเมื่อเจออาหารประเภทนี้</description>
    </item>
    
    <item>
      <title>ตอนที่ 4 - การหลอกลวงครั้งยิ่งใหญ่</title>
      <link>https://example.com/docs/homo-sapiens/sapiens-4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-4/</guid>
      <description>ตอนที่ 4 – การหลอกลวงครั้งยิ่งใหญ่ การหลอกลวงครั้งยิ่งใหญ่ที่สุดในประวัติศาสตร์ ตอนนี้เรามาถึงยุคสมัยของ Agricultural Revolution หรือการที่มนุษย์เริ่มปลูกพืชผักแทนการเก็บอาหารป่า และนำสัตว์มาเลี้ยงเพื่อเป็นอาหารแทนการออกล่า ยุคแห่งการปฏิวัติเกษตรกรรมนี้เกิดขึ้นเมื่อประมาณ 12,000 ปีที่แล้ว โดยพื้นที่ที่มีการทำเกษตรกรรมครั้งแรกเกิดขึ้นใน Hilly Flanks* ซึ่งอยู่บริเวณริมแม่น้ำไทกริสระหว่างประเทศตุรกีและอิหร่านในปัจจุบัน พืชชนิดแรกๆ ที่มนุษย์นำมาเพาะปลูกคือข้าวสาลี (wheat) การเริ่มทำไร่ไถนาและเลี้ยงสัตว์นี้ทำให้มนุษย์เราสามารถผลิตอาหารได้มากกว่าเดิมหลายเท่า
ในตอนแรกที่เหล่า Sapiens เริ่มค้นพบวิธีการทำไร่ พวกเขาคงคิดว่าอีกหน่อยชีวิตคงสบายแล้ว เพราะจะมีอาหารกินตลอดปี ไม่ต้องมาคอยลุ้นวันต่อวันว่าจะล่าสัตว์ได้มั้ยหรือจะเป็นผู้ถูกล่าเองหรือเปล่า แต่สิ่งที่เกิดขึ้นก็คือ การหันมาทำไร่ไถนา ทำให้คนยุคนี้มีความเป็นอยู่แย่กว่าคนยุคล่าสัตว์เสียอีก!
 ชีวิตของคนยุคชาวนาต้องทำงานหนักกว่าคนยุคล่าสัตว์ สมัยที่ต้องล่าสัตว์นั้น แค่ออกไปล่าซักสี่ห้าชั่วโมง ก็ได้กลับมาที่เผ่าแล้ว แต่คนยุคชาวนาต้องตากแดดตากลมพรวนดินรดน้ำ ไหนจะต้องคอยระวังวัชพืชและสัตว์อื่นๆ มาทำลายพืชผล
 เมื่อมีไร่นาที่ต้องประคบประหงม จึงเกิด “ความเป็นเจ้าข้าวเจ้าของ” ขึ้นมา เริ่มมีการสร้างรั้วล้อมสวน เริ่มมีการทำแนวกั้นรอบหมู่บ้าน เริ่มมีการตั้งการ์ดเพื่อคอยปกป้องไม่ให้คนเผ่าอื่นมาลักลอบอาหารไป การรบกันระหว่างเผ่าเพื่อแย่งชิง “ทรัพยากร” ของเหล่า Sapiens จึงเริ่มมีขึ้นในสมัยนี้
 คนยุคชาวนาจะสุขภาพไม่สมบูรณ์เท่าไหร่ เพราะได้กินแต่แป้งตลอดทั้งปี ขณะที่คนยุคล่าสัตว์นั้น ได้กินอาหารที่หลากหลายกว่ามาก ไม่ว่าจะเป็นโปรตีนจากสัตว์ที่ล่ามาได้หรือวิตามินที่ได้จากการเก็บผักและผลไม้ในป่า
 แหล่งอาหารของชาวนานั้นเปราะบางมาก ถ้าปีไหนสภาพอากาศไม่เป็นใจจนทำให้พืชผักที่ปลูกไว้นั้นไม่ออกดอกออกผล นั่นหมายถึงหายนะและการอดตายของคนทั้งหมู่บ้าน
 มีความเสี่ยงสูงที่จะเกิดโรคระบาด เพราะชุมชนชาวนานั้นมีสัตว์เลี้ยง (ซึ่งเป็นพาหะนำโรค) และการลงหลักปักฐานทำให้หมู่บ้านนั้นๆ เป็นแหล่งเพาะพันธุ์เชื้อโรคชั้นดี
  ครับ สิ่งที่เรียกว่า “ความเจริญ” ของสังคมมนุษย์ กลับทำให้คุณภาพชีวิตแต่ละคนย่ำแย่ลง ผู้เขียนหนังสือเล่มนี้ จึงเรียกการปฏิวัติเกษตรกรรมนี้ว่าเป็นการหลอกลวงครั้งยิ่งใหญ่ที่สุดในประวัติศาสตร์ (History’s Biggest Fraud) จริงๆ แล้ว “การหลอกลวง” ในลักษณะอย่างนี้ก็มีให้เห็นมาทุกยุคทุกสมัยนะครับ เมื่อซักสี่สิบปีที่แล้ว ที่เราเริ่มมีคอมพิวเตอร์และหุ่นยนต์ เราก็จินตนาการกันว่า อีกหน่อยมนุษย์เราคงไม่ต้องทำงานกัน แล้วเพราะคอมพิวเตอร์จะทำแทนให้หมด แต่สิ่งที่เกิดขึ้นจริงก็คือ เราทำงานมากกว่าเดิมเสียอีกเพราะมันตามติดเราไปทุกที่</description>
    </item>
    
    <item>
      <title>ตอนที่ 5 - คุกที่มองไม่เห็น</title>
      <link>https://example.com/docs/homo-sapiens/sapiens-5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-5/</guid>
      <description>ตอนที่ 5 – คุกที่มองไม่เห็น เมื่ออาหารมากขึ้น จำนวนประชากรก็ทวีคูณ ในเวลาหนึ่งหมื่นปี ประชากร Sapiens เพิ่มจาก 5 ล้านเป็น 250 โดยเกือบร้อยละร้อยมีอาชีพเป็นชาวนา ความตลกร้ายอย่างหนึ่งของชีวิตชาวนาก็คือ พวกเขามีเรื่องให้ต้องกังวลอยู่เสมอ ถ้าย้อนเวลากลับไปช่วงที่บรรพบุรุษพวกเขายังเป็น Hunter-Gatherer (ล่าสัตว์เก็บผลไม้ป่า) พวกเขามีชีวิตวันต่อวัน ไม่มีการวางแผนล่วงหน้า แต่ก็ไม่มีอะไรให้ต้องกังวลด้วย ในขณะที่ชีวิตชาวนาแม้จะมีอาหารพอมีพอกิน แต่ก็ต้องคิดเผื่อว่าหากมีโรคระบาดหรือน้ำท่วม เรือกสวนไร่นาที่ทำเอาไว้ก็จะเสียหายและอาจต้องอดตาย คนรุ่นชาวนาถึงขยันทำงานหามรุ่งหามค่ำด้วยหวังว่าจะมีอาหารเพียงพอแม้ในยามที่ฟ้าฝนไม่เป็นใจ
แต่สิ่งที่เกิดขึ้นจริงๆ ก็คือ เมื่อสังคมขยายใหญ่ขึ้น ประชาชนจำเป็นต้องมี ผู้นำที่จะช่วยปกป้องบ้านเมืองและรักษาความสงบสุขเรียบร้อย โดยสิ่งที่ผู้นำเรียกร้องเป็นการตอบแทนก็คือ อาหารส่วนเกินที่ชาวนาเก็บไว้นั่นเอง ชาวนาจึงไม่เคยมีความมั่นคงทางปากท้องอย่างแท้จริงเลย เพราะทำเท่าไหร่ก็ต้องส่งส่วยไปเกือบหมด การปกครองคนนับหมื่นนับแสนนั้นไม่ใช่เรื่องง่าย ผู้นำจึงจำเป็นต้องสร้าง “Myth” หรือเรื่องเล่าที่คนในการปกครองนั้นเชื่อเหมือนๆ กัน โดยผู้นำยุคแรกๆ ที่เป็นกษัตริย์นั้นมักจะอ้างว่าตนเอง เป็นตัวแทนของเทพเจ้าที่ถูกส่งมาดูแลราชอาณาจักรแห่งนี้ กษัตริย์ที่โด่งดังที่สุดพระองค์หนึ่งมีนามว่าพระเจ้า Hammurabi ซึ่งปกครองนครบาบิโลนเมื่อปี 1776 ก่อนคริสตกาล (บาบิโลนครอบคลุมพื้นที่เมโสโปเตเมียซึ่งเป็นพื้นที่ของอิรัก คูเวต ซีเรียและตุรกีในปัจจุบัน)
กษัตริย์องค์นี้ได้บัญญัติกฎที่ชื่อว่า Code of Hammurabi ซึ่งได้ชื่อว่าเป็นกฎหมายฉบับแรกของโลก โดยกฎหมายนี้แบ่งคนในบาบิโลนออกเป็นสามระดับ คือคนชั้นสูง (superior) สามัญชน (commoners) และทาส (slaves) มาไล่ดูกฎหมายบางมาตรากันนะครับ
– ถ้าชายชั้นสูงทำให้ชายชั้นสูงอีกคนตาบอด ชายคนนั้นต้องโดนทำให้ตาบอดเช่นกัน – ถ้าชายชั้นสูงทำให้ชายสามัญชนตาบอด ชายคนนั้นต้องจ่ายเงิน 60 ชีเกล (สกุลเงิน) – ถ้าชายชั้นสูงทำให้ทาสตาบอด ชายคนนั้นต้องชดใช้เป็นเงินครึ่งหนึ่งของมูลค่าของทาสคนนั้น – ถ้าชายชั้นสูงทำร้ายผู้หญิงชั้นสูงจนเธอแท้ง ชายคนนั้นต้องจ่ายเงิน 10 ชีเกล และถ้าเธอเสียชีวิต ลูกสาวของเขาต้องถูกประหาร – ถ้าชายชั้นสูงทำร้ายผู้หญิงสามัญชนจนเธอแท้ง ชายคนนั้นต้องจ่ายเงิน 5 ชีเกล และถ้าเธอเสียชีวิต เขาต้องจ่ายเงิน 30 ชีเกล – ถ้าชายชั้นสูงทำร้ายทาสผู้หญิงสามัญชนจนเธอแท้ง ชายคนนั้นต้องจ่ายเงิน 2 ชีเกล และถ้าเธอเสียชีวิต เขาต้องจ่ายเงิน 20 ชีเกล</description>
    </item>
    
    <item>
      <title>ตอนที่ 6 - กำเนิดภาษาเขียน</title>
      <link>https://example.com/docs/homo-sapiens/sapiens-6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-6/</guid>
      <description>ตอนที่ 6 – กำเนิดภาษาเขียน ชื่อมนุษย์คนแรกที่ถูกจารึก ในสมัยที่ Sapiens ยังเป็นนักล่าสัตว์-เก็บพืชผลอยู่นั้น พวกเราอยู่กันเป็นกลุ่มเล็กๆ แค่ไม่กี่สิบหรือร้อยกว่าคน ข้อมูลต่างๆ ที่ส่งต่อกันจึงมีปริมาณไม่มากนัก การถ่ายทอดข้อมูลกันด้วยปากนั้นก็เพียงพอแล้ว แต่พอเข้ายุคปฏิวัติเกษตรกรรม ขนาดของเมืองมีขนาดใหญ่ขึ้นเป็นแสนหรือกระทั่งเป็นล้านคน ปริมาณข้อมูลก็เพิ่มขึ้นอย่างมหาศาล จนเกินกว่าใครจะจำและถ่ายทอดได้หมด เช่นคนที่ดูแลยุ้งฉางอาจจะจำได้ว่าครอบครัวนาย A เคยเอาข้าวบาร์เลย่มาเก็บไว้ที่นี่เมื่อไหร่และมีปริมาณเท่าไหร่
ถ้าในเมืองมีแค่ 10-20 ครอบครัว นายคนนี้อาจจะจำได้ครบทุกครอบครัรว แต่ถ้าในเมืองมีเป็น 100 หรือ 1,000 ครอบครัว การพึ่งพาความจำนั้นแทบจะเป็นไปไม่ได้เลย เซเปี้ยนส์จึงต้องหาทางออกด้วยการ “ดาวน์โหลด” ข้อมูลในสมองลงสู่อะไรซักอย่าง และนั่นคือต้นกำเนิดของภาษาเขียนครับ คนกลุ่มแรกที่คิดค้นภาษาเขียนคือชาวสุเมเรียนที่อาศัยอยู่ในเมโสโปเตเมีย (อิรัก-คูเวต ในปัจจุบัน) ภาษาเขียนของชาวสุเมเรียนจะประกอบด้วยสัญลักษณ์สองชนิด
ชนิดแรกไว้บ่งบอกตัวเลข 1, 10, 60, 600, 3,600 และ 36,000 (ชาวสุเมเรียนใช้เลขฐาน 10 และเลขฐาน 6 ควบคู่กัน และการใช้เลขฐาน 6 ของชาวสุเมเรียนก็ได้ทิ้งมรดกมาให้เราจนถึงทุกวันนี้ เช่นการแบ่งเวลาหนึ่งวันเป็น 24 ชั่วโมง และการแบ่งวงกลมเป็น 360 องศา)
สัญลักษณ์ชนิดที่สองเอาไว้บ่งบอกผู้คน สัตว์ สินค้า อาณาเขต วันเดือนปี ฯลฯ “ภาษาเขียน” ที่เก่าแก่ที่สุดที่เราเคยขุดพบนั้นถูกเขียนขึ้นบนกระดานดินเหนียวเมื่อประมาณ 5000 ปีที่แล้ว</description>
    </item>
    
    <item>
      <title>ตอนที่ 7 - ความเหลื่อมล้ำ</title>
      <link>https://example.com/docs/homo-sapiens/sapiens-7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-7/</guid>
      <description>ตอนที่ 7 – ความเหลื่อมล้ำ  ทำไมอินเดียถึงมีแบ่งชั้นวรรณะ?
ทำไมในอเมริกาคนผิวขาวถึงเหยียดคนผิวดำ?
ทำไมผู้ชายถึงเป็นใหญ่กว่าผู้หญิงในทุกสังคม?
 บทความนี้จะอธิบายปรากฎการณ์ดังกล่าวได้ (แม้จะแค่บางส่วนก็ตามที)
วรรณะในอินเดีย เมื่อประมาณ 3,000 ปีที่แล้ว ชาวอารยัน (ที่มาจากเปอร์เซีย-ประเทศอิหร่านในปัจจุบัน) ได้ย้ายถิ่นฐานลงมาทางบริเวณตะวันตกเฉียงเหนือของอินเดีย ทำการสู้รบและเอาชนะคนท้องถิ่นได้ จึงยึดครองพื้นที่และทำการแบ่งชนชั้นให้เสร็จสรรพ โดยคนในท้องที่เดิมถูกจัดให้เป็นวรรณะศูทร (กรรมกร) ในขณะที่ชาวอารยันเองนั้นครอบครองวรรณะพราหมณ์ (นักบวช) กษัตริย์ (นักรบ) และแพศย์ (พ่อค้า) และเพื่อป้องกันการแข็งขืนของคนท้องถิ่น (ซึ่งมีจำนวนมากกว่า) ชาวอารยันก็ได้แต่งคัมภีร์พระเวทมามาอธิบายการแบ่งชนชั้นวรรณะว่าเป็น “เรื่องธรรมชาติ” โดยคัมภีร์ระบุว่าโลกและทุกสิ่งในจักรวาลนี้ล้วนเกิดจากปฐมธาตุที่ชื่อ “ปุรุษะ” โดยพระอาทิตย์ถือกำเนิดจากตาของปุรุษะ พระจันทร์เกิดจากสมอง พราหมณ์เกิดจากปาก กษัตริย์เกิดจากแขน ส่วนพวกศูทรนั้นเกิดจากเท้าของปุรุษะ
Common Myth หรือเรื่องเล่านี้ทำให้ผู้คนเชื่อว่าพวกศูทรถูกสร้างมาให้เป็นเท้าที่คอยแบกรับวรรณะอื่นๆ อยู่แล้ว และทำให้การแบ่งชนชั้นวรรณะฝังรากลึกในวัฒนธรรมของคนอินเดียมาถึงปัจจุบัน ยิ่งไปกว่านั้นการ “ผสมวรรณะ” ก็เป็นเรื่องต้องห้ามเพราะจะทำให้วรรณะนั้นๆ แปดเปื้อน ใครก็ตามที่ละเมิดกฎเหล็กข้อนี้ ลูกที่เกิดมาจะถือเป็นจัณฑาลที่ถูกทุกคนรังเกียจ (ภาษาอังกฤษเรียกจัณฑาลว่า Untouchables หรือคนที่ไม่มีใครอยากจะแตะต้องร่างกาย)
การเหยียดผิวในอเมริกา ในช่วงคริสตศตวรรษที่ 16-18 ชาวยุโรปที่ไปตั้งรกราก อยู่ในอเมริกาได้นำเข้าทาสจากแอฟริกาหลายล้านคน เพื่อมาช่วยทำเหมืองและทำไร่ เหตุผลที่แรงงานทาสส่วนใหญ่มาจากแอฟริกาก็เพราะว่าอยู่ใกล้กว่าเอเชีย แถมแอฟริกาก็มีตลาดซื้อขายแรงงานทาสรองรับอยู่แล้ว แต่เหตุผลที่สำคัญที่สุดก็คือ ในหลายพื้นที่ที่ทำไร่นั้นมีโรคมาเลเรียและไข้เหลืองระบาด โรคเหล่านี้ถือกำเนิดในแอฟริกา ชาวแอฟริกาจึงพอจะมีภูมิคุ้มกันอยู่บ้างแล้ว ในขณะที่คนยุโรปไม่มีภูมิคุ้มกันโรคเหล่านี้เลย และนี่คือตลกร้าย คนแอฟริกาที่มีภูมิคุ้มกันเหนือกว่าคนยุโรป (biological superiority) กลับถูกขายมาเป็นแรงงานชั้นต่ำที่ต้องคอยทำงานรับใช้คนยุโรป (social inferiority)</description>
    </item>
    
    <item>
      <title>ตอนที่ 8 - โลกที่ถูกหลอมรวม</title>
      <link>https://example.com/docs/homo-sapiens/sapiens-8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-8/</guid>
      <description>ตอนที่ 8 – โลกที่ถูกหลอมรวม โลกใบเล็ก เมื่อประมาณ 10,000 ปีที่แล้ว เป็นยุคสิ้นสุดของ Ice Age ครั้งล่าสุด ระดับน้ำทะเลสูงขึ้นทั่วโลก แผ่นดินบางแห่งอย่างแทสมาเนียได้กลายเป็นเกาะที่ถูกตัดขาดจากแผ่นดินใหญ่อย่างออสเตรเลียโดยสิ้นเชิง เมื่อไม่มีการติดต่อสื่อสารกัน คนในสมัยนั้นจึงเปรียบเหมือนอยู่ใน “โลกคนละใบ” อย่างแท้จริง เป็นเวลาถึงหมื่นกว่าปีที่ชาวแทสมาเนียไม่เคยรับรู้ความเป็นไปหรือแม้กระทั่งสำเหนียกถึงความมีตัวตนอยู่ของสังคมอื่นๆ และคนในสังคมอื่นก็ไม่เคยรู้ถึงการมีตัวตนของชาวแทสมาเนียเช่นกัน
ถ้านับว่าแทสมาเนียเป็น “โลก 1 ใบ” เมื่อหมื่นปีที่แล้วก็มีโลกใบเล็กๆ อยู่หลายพันใบ (หลายพันสังคมที่อยู่แยกจากกันโดยสิ้นเชิง) แต่พอเข้าสู่ช่วง 2000 ปีก่อนคริสตกาลซึ่งคนเริ่มมีการติดต่อสื่อสารกันมากขึ้น จำนวนโลกก็ลดลงเหลือแค่หลักร้อย และเมื่อถึงปีปีค.ศ.1450 (ก่อนที่ชาวยุโรปจะเริ่มออกเดินทะเล) คน 90% บนโลกใบนี้ก็อยู่บนโลกขนาดใหญ่ที่ชื่อว่า Afro-Asia ซึ่งหมายรวมถึงประชาชนในทวีปแอฟริกา ทวีปยุโรป และทวีปเอเชียทั้งหมด
ส่วนอีก 10% ของประชากรที่เหลือ อยู่ในโลกอีก 4 ใบอันได้แก่
 Mesoamerican World – โลกของคนที่อยู่ทวีปอเมริกาเหนือและอเมริกากลาง Andean World – โลกของคนที่อยู่ในทวีปอเมริกาใต้ Australian World – โลกของคนที่อาศัยอยู่บนแผ่นดินออสเตรเลีย Oceanic World – โลกของคนที่อยู่ในเกาะอย่างนิวซีแลนด์ ฮาวาย และเกาะที่อยู่มหาสมุทรแปซิฟิก  ภายในเวลา 300 ปี โลก Afro-Asia ก็กลืนกินโลกอื่นๆ เสียสิ้น โดยสเปนเข้าโค่นล้มอาณาจัก Aztec ในอเมริกากลาง ในปี 1521 และ อาณาจักรอินคาในอเมริกาใต้ในปี 1532 ชาวยุโรปเดินทางถึงทวีปออสเตรเลียเป็นครั้งแรกในปี 1606 พอปี 1788 อังกฤษก็เริ่มออกล่าอาณานิคมอย่างจริงจัง และเมื่อปี 1803 ก็ยกพลขึ้นบกที่เกาะแทสมาเนีย ปิดฉากโลกใบเล็กๆ ใบสุดท้ายและทำให้ทุกคนอยู่ภายใต้โลกใบเดียวกัน</description>
    </item>
    
    <item>
      <title>ตอนที่ 9 - มนตราของเงินตรา</title>
      <link>https://example.com/docs/homo-sapiens/sapiens-9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-9/</guid>
      <description>ตอนที่ 9 – มนตราของเงินตรา ก่อนจะมีเงิน สมัยที่ Sapiens ยังล่าสัตว์และเก็บพืชผลนั้น ยังไม่มีสิ่งที่เรียกว่า “เงิน” เพราะสังคมมนุษย์มีขนาดไม่ใหญ่มาก อาจจะประมาณแค่หลายสิบถึงหลักร้อยต้นๆ ทุก คนในกลุ่มจึงรู้จักกันหมด และการที่เขาจะหยิบยื่นอะไรบางอย่างให้อีกคนจึงเป็นเรื่องของน้ำใจและบุญคุณ ถ้าวันนี้ผมมีแอปเปิ้ลเหลือให้คุณ ตามมารยาทวันหน้าถ้าคุณมีแอปเปิ้ลเหลือคุณก็ต้องแบ่งให้ผมด้วย
อีกประเด็นหนึ่งของสังคมขนาดเล็กก็คือ ยังไม่เกิดสิ่งที่เรียกว่า specialization หรือความชำนาญทางด้านใดด้านหนึ่งโดยเฉพาะ เช่นแม้เผ่านี้จะเก็บแอปเปิ้ลเก่งเป็นพิเศษ แอปเปิ้ลที่เขาเก็บได้ก็ไม่ได้เยอะมากมายที่จะเอาไปแลกเปลี่ยนกับเผ่าอื่นได้ แถมเผ่าอื่นๆ ก็อยู่ไกลเกินกว่าจะมาแลกเปลี่ยนแอปเปิ้ลกันโดยง่าย แต่การมาถึงของการปฏิวัตเกษตรกรรม ทำให้ขนาดสังคมใหญ่ขึ้นจนอาจจะมีหลักแสนหรือหลักหมื่น จนเราไม่อาจจะรู้จักทุกคนได้ ถ้าวันหนึ่งคุณมาขอแอปเปิ้ลกับผม ผมก็ไม่อาจแน่ใจได้เลยว่าผมจะมีโอกาสได้แอปเปิ้ลคืนจากคุณในวันหน้าหรือไม่ การ “ให้เปล่า” โดยน้ำใจและมารยาทจึงค่อยๆ กลายมาเป็นกลายแลกเปลี่ยนอย่างช่วยไม่ได้
และเมื่อสังคมใหญ่ขึ้น “ตลาด” ก็เติบโตเพียงพอที่จะทำให้บางคน specialize หรือทำแต่ในสิ่งที่ตัวเองถนัด เช่นถ้าผมเก่งทำรองเท้าผมก็สามารถทำรองเท้าเพียงอย่างเดียวแล้วเอารองเท้านั้นไปแลกกับอาหารและสิ่งจำเป็นอื่นๆ ได้ แต่การแลกเปลี่ยนสิ่งของแบบ barter นั้นมีปัญหาเสมอ สมมติผมเป็นคนทำสวนแอปเปิ้ลที่ขยันมากจนรองเท้าพัง ผมขนแอปเปิ้ลของผมไปเพื่อที่จะเอาไปเป็นค่าตอบแทนช่างทำรองเท้า ช่างทำรองเท้า จะรู้ได้อย่างไรว่าควรจะเอาแอปเปิ้ลจากผมกี่ลูก? เพราะแม้เขาจะเคยเก็บเป็นค่าแอปเปิ้ล 50 ลูกกับรองเท้าคู่หนึ่ง แต่นั่นก็เป็นรองเท้าของผู้หญิงไม่ใช่รองเท้าบู๊ทผู้ชาย แถมแอปเปิ้ลคราวนั้นก็คนละพันธุ์ แล้วถ้าสมมติ ช่างทำรองเท้าไม่ได้อยากกินแอปเปิ้ลแต่อยากฟ้องหย่าจะทำยังไง? คนปลูกแอปเปิ้ล จะต้องไปตามหาทนายที่อยากกินแอปเปิ้ลเพื่อให้เขามาทำเรื่องหย่าให้ช่างทำรองเท้าอย่างนั้นหรือ?
การจะนำสิ่งของมาแลกเปลี่ยนกันได้ คนจำเป็นต้องรู้อัตราแลกเปลี่ยนของของสองสิ่งนั้น เช่นแอปเปิ้ล 40 ลูกเท่ากับรองเท้าผู้หญิง 1 คู่ รองเท้าผู้หญิง 10 คู่เท่ากับการฟ้องหย่าหนึ่งครั้ง การฟ้องหย่าหนึ่งครั้งเท่ากับแอปเปิ้ล 400 ลูก ฯลฯ ถ้าสิ่งของที่แลกเปลี่ยนในสังคมนั้นมีทั้งหมด 100 ชิ้น คนจะต้องรู้อัตราแลกเปลี่ยนถึง 4950 อัตรา และถ้าสิ่งของมี 1000 ชิ้น จะต้องมีอัตราแลกเปลี่ยนถึง 499,500 อัตรา!</description>
    </item>
    
    <item>
      <title>ตอนที่ 10 - จักรวรรดิ</title>
      <link>https://example.com/docs/homo-sapiens/sapiens-10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-10/</guid>
      <description>ตอนที่ 10 – จักรวรรดิ เมื่อตอนที่แล้วเราพูดถึง “เงิน” ซึ่งมีบทบาทในการสร้างโลภาภิวัฒน์ในเชิงเศรษฐกิจ วันนี้จะขอพูดถึง จักรรรดิ (Empires) ที่มีส่วนสำคัญ ในการสร้างโลกาภิวัฒน์ในเชิงสังคมและการเมืองนะครับ
จักรวรรดิคืออะไร? มีจักรวรรดิมากมายที่เราคุ้นหู เช่น จักรวรรดิโรมัน จักรวรรดิเปอร์เซีย จักรวรรดิออตโตมัน จักรวรรดิอังกฤษ จักรวรรดิมองโกล รวมไปถึงราชวงศ์ฮั่น แต่อะไรคือตัวชี้วัดว่า อาณาเขตหรือการปกครองใดเป็นจักรวรรรดิ?
ผู้เขียนบอกว่าจักรวรรดิจะมีคุณลักษณะสองข้อด้วยกัน
 ปกครองผู้คนหลายเชื้อชาติ (rule over a significant number of distinct peoples)
 มีอาณาเขตที่เปลี่ยนแปลงตลอดเวลา เพราะพร้อมจะกลืนกินบ้านอื่นเมืองอื่นโดยไม่จำเป็น ต้องเปลี่ยนโครงสร้างพื้นฐานหรืออัตลักษณ์ไป
  ประเทศอังกฤษในตอนนี้ไม่ถือว่าเป็นจักรวรรดิเพราะไม่สามารถเพิ่มอาณาเขตได้โดยไม่ต้องเปลี่ยนอัตลักษณ์ของตัวเอง แต่เมื่อร้อยปีที่แล้วเกือบทุกที่บนโลกใบนี้มีโอกาสที่จะกลายมาเป็นส่วนหนึ่งของจักรวรรดิอังกฤษ คำว่า “จักรวรรดิ” นั้นมีความหมายแง่ลบอยู่ในที เพราะเราจะเห็นภาพของการทำสงคราม ฆ่าฟัน และกดขี่ข่มเหงประชาชนในเมืองที่ถูกยึดครอง แต่ความจริงก็คือในช่วง 2500 ปีที่ผ่านมาการปกครองแบบจักรวรรดิคือการปกครองที่มีเสถียรภาพที่สุดของมนุษย์ การที่จักรวรรดิใดจักรวรรดิหนึ่งจะล่มสลายนั้นมักไม่ได้เกิดจากการลุกฮือขึ้นของประชาชนที่ทนต่อการกดขี่ไม่ได้ (เพราะกลุ่มกบฎเหล่านี้ปราบปรามได้ง่ายมาก) แต่มักจะเกิดจากการทะเลาะกันเองในหมู่ผู้ปกครอง หรือการรุกรานจากจักรวรรดิอื่น
จักรวรรดิแรก จักรวรรดิแรกของมนุษย์มีชื่อว่าจักรวรรดิอัคคาเดียนของซาร์กอนมหาราช (Akkadian Empire of Sargon the Great) ในปี 2250 ก่อนคริสตกาล โดยซาร์กอนนั้นเริ่มต้นจากการเป็นพระราชาของ Kish เมืองเล็กๆ ในเมโสโปเตเมีย (ปัจจุบันอยู่ทางใต้ของเมืองแบกแดดไป 80 กิโลเมตร) ก่อนจะค่อยๆ ยึดครองเมืองในเมโสโปเตเมียทั้งหมดและเมืองรอบนอกต่างๆ ด้วย โดยซาร์กอนมหาราชได้ประกาศว่าท่านได้ผู้ชิตโลกทั้งใบแล้ว (ทั้งที่จริงๆ อาณาเขตของจักรวรรดิ อัคคาเดียนนั้นกินพื้นที่ของประเทศอิรักและซีเรียเท่านั้น)</description>
    </item>
    
    <item>
      <title>ตอนที่ 11 - บทบาทของศาสนา</title>
      <link>https://example.com/docs/homo-sapiens/sapiens-11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-11/</guid>
      <description>Sapiens ตอนที่ 11 – บทบาทของศาสนา สองตอนที่ผ่านมา เราพูดถึงเงินที่ช่วยหลอมรวมโลกในเชิงเศรษฐกิจ พูดถึงจักรวรรดิที่หลอมรวมโลกในเชิงรัฐศาสตร์ วันนี้เราจะมาพูดถึง ศาสนาที่หลอมรวม โลกในเชิงจิตวิญญาณนะครับระเบียบสังคม (social order) เป็นสิ่งที่มนุษย์จินตนาการขึ้นมาทั้งนั้น เช่นการแบ่งคนออกเป็นวรรณะ ทั้งๆ ที่จริงๆ แล้วในเชิงชีววิทยาเราแทบไม่มีอะไรต่างกันเลย
เมื่อระเบียบสังคมเป็นสิ่งที่จินตนาการขึ้น มันจึงมีความเปราะบาง และยิ่งสังคมมนุษย์ขยายใหญ่มากขึ้นเท่าไหร่ ก็ยิ่งเปราะบางขึ้นเท่านั้น บทบาทที่สำคัญของศาสนาก็คือ มันได้สร้างความชอบธรรมที่มาจากสิ่งที่อยู่เหนือมนุษย์ (superhuman legitimacy) ขึ้นมาช่วยลดความเปราะบางของระเบียบสังคมนี้ศาสนาบอกว่ากฎกติกาหลายอย่างไม่ใช่สิ่งที่มนุษย์ตั้งขึ้นตามอำเภอใจ แต่เป็นคำบัญชาจากเบื้องบน เมื่อคนส่วนใหญ่เชื่อในแนวคิดนี้ คนย่อมไม่กล้าที่จะตั้งคำถามหรือแข็งขืนกับกฎระเบียบ สังคมนั้นจึงมีเสถียรภาพ
นิยามของศาสนา “ศาสนา” คือระบบที่กำหนดบรรทัดฐานทางศีลธรรมโดยตั้งอยู่บนความเชื่อในเรื่องเหนือมนุษย์
ศาสนาจึงมีเกณฑ์วัดอยู่สองข้อ
 ศาสนายึดถือว่าโลกนี้มีกฎระเบียบที่มาจากสิ่งที่เหนือมนุษย์ (superhuman order) ฟุตบอลไม่ถือว่าเป็นศาสนา พราะถึงแม้ว่าฟุตบอลจะมีกฎกติกามากมายแต่คนที่ตั้งกฎเหล่านี้ขึ้นมาคือฟีฟ่า และพวกเขามีสิทธิ์ที่จะเปลี่ยนแปลงกฎเองได้
 ศาสนาเป็นตัวกำหนดว่ามนุษย์ควรจะประพฤติตนอย่างไร คนมากมายเชื่อในเรื่องผีสางนางไม้ (ซึ่งเป็นความเชื่อเรื่องเหนือมนุษย์) แต่ความเชื่อเหล่านี้ ไม่ได้เป็นตัวกำหนดมาตรฐานทางศีลธรรมและความประพฤติ จึงไม่อาจถือได้ว่าเป็นศาสนา
  การที่ศาสนาใดศาสนาหนึ่งจะมีบทบาทในการหลอมรวมคนจำนวนมากได้นั้นยังต้องมีคุณลักษณะเพิ่มอีกสองข้อ นั่นคือกฎกติกาที่ศาสนากำหนดขึ้นมานี้ต้องเป็นสากล (universal) ที่ถูกต้องในทุกสถานในกาลทุกเมื่อ และคำสอนของศาสนานี้เป็นเรื่องที่พึงนำไปเผยแผ่ให้แก่มนุษย์ทุกผู้ทุกนาม (missionary) ศาสนาที่เป็นที่รู้จักกันดีอย่างคริสต์ อิสลาม และพุทธนั้นอ้างว่าคำสอนของตัวเองเป็นสากลและเป็นสิ่งที่ต้องนำไปประกาศให้ชาวโลกรับรู้ แต่ศาสนาส่วนใหญ่ในยุคแรกๆ นั้นมีคุณลักษณะตรงกันข้ามคือ มีความเป็น local และ exclusive พวกเขาเชื่อในเทพเจ้าที่สิงสถิตอยู่เฉพาะละแวกนั้น ๆ และไม่เคยคิดจะไปเผยแผ่ให้คนอื่นเห็นดีเห็นงามด้วย</description>
    </item>
    
    <item>
      <title>ตอนที่ 12 - ศาสนาไร้พระเจ้า</title>
      <link>https://example.com/docs/homo-sapiens/sapiens-12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-12/</guid>
      <description>ตอนที่ 12 – ศาสนาไร้พระเจ้า ตอนที่แล้วเราพูดถึงศาสนาที่มีพระเจ้าไปแล้ว วันนี้เราจะมาคุยถึงศาสนาที่ไม่ได้มีพระเจ้าเป็นจุดศูนย์กลางนะครับ
ศาสนาที่อ้างอิงกฎธรรมชาติ ในช่วงคริสตศตวรรษแรก ศาสนากลุ่มใหม่ที่ไม่ได้ให้ความสำคัญกับพระเจ้าเริ่มเป็นที่รู้จักแพร่หลาย ไม่ว่าจะเป็นเชนและพุทธในอินเดีย เต๋าและขงจื้อในจีน และสโตอิคในแถบทะเลเมดิเตอเรเนียน ศาสนากลุ่มนี้เชื่อว่ากฎระเบียบที่อยู่เหนือมนุษย์ขึ้นไปนั้น (superhuman order) ไม่ได้เกิดจากความต้องการของเทพเจ้า แต่ถูกกำหนดโดยกฎของธรรมชาติ บางศาสนาเชื่อว่าเทพนั้นมีอยู่ แต่เทพเหล่านี้ก็ตกอยู่ใต้กฎธรรมชาติไม่ต่างกับมนุษย์หรือสัตว์อื่น ๆ
ศาสนาที่สำคัญที่สุดในกลุ่มนี้คือศาสนาพุทธ
ตัวเอกของศาสนานี้ไม่ใช่เทพเจ้า แต่เป็นมนุษย์คนหนึ่งนามสิทธัตถะ โคตมะ ซึ่งเป็นเจ้าชายของแคว้นเล็กๆ แคว้นหนึ่งในแถบเทือกเขาหิมาลัย ในช่วง 500 ปีก่อนคริสตกาล สิทธัตถะเห็นว่ามนุษย์ทุกผู้ทุกนาม ไม่ว่าจะชายหรือหญิง เด็กหรือชรา ล้วนแล้วแต่ต้องเจอความทุกข์ด้วยกันทั้งนั้น ต่อให้เขามีเงิน อำนาจ มีความรู้ มีลูก มีบ้าน หรือมีวัง พวกเขาก็ยังไม่เคยพอใจอยู่ดี คนจนอยากรวย คนมีเงินล้านอยากมีสองล้าน คนมีสองล้านอยากมีสิบล้าน ทุกๆ คนต่างก็โดนความกังวลตามหลอกหลอนจนถึงวันสุดท้าย ชีวิตนี้เป็นเหมือนการถีบจักรที่ไร้ความหมาย แต่เราจะออกจากวงจรนี้ได้อย่างไร?
หลังจากเรียนกับกูรูและลองผิดลองถูกอยู่นานถึง 6 ปี สิทธัตถะก็เข้าใจว่าความทุกข์ไม่ได้เกิดจากเหตุการณ์ร้ายๆ ความอยุติธรรม หรือการลงโทษจากเทพเจ้า แต่เกิดจากความเคยชินในการทำงานของจิตต่างหาก (behaviour patterns of one’s own mind) สิ่งที่สิทธัตถะค้นพบก็คือไม่ว่าจิตใจจะประสบกับอะไรก็ตาม มันก็มักจะมีปฏิกิริยาเป็นความอยาก (craving) ถ้าจิตรู้สึกไม่ดี มันก็อยากจะให้ความรู้สึกนั้นจบไปไวๆ ถ้าจิตได้ประสบกับความรู้สึกดีๆ มันก็จะอยากให้ความรู้สึกนั้นอยู่ไปนาน ๆ แม้ว่าเทพเจ้าจะส่งฝนมาให้ได้ และโชคชะตาอาจนำพาชื่อเสียงเงินทองมาให้ได้ แต่ไม่มีใครมาเปลี่ยนวิธีการทำงานของจิตของเราได้ ดังนั้นแม้แต่จักรพรรดิที่ยิ่งใหญ่ ก็ยังมีชีวิตที่คลอเคลียกับความทุกข์ และความกังวลและเฝ้าแต่ตามหาความสุขอยู่ร่ำไป</description>
    </item>
    
    <item>
      <title>ตอนที่ 13 - ยุคแห่งความไม่รู้</title>
      <link>https://example.com/docs/homo-sapiens/sapiens-13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-13/</guid>
      <description>ตอนที่ 13 – ยุคแห่งความไม่รู้ ซีรี่ส์ Sapiens ดำเนินมาได้เกินครึ่งทางแล้ว เลยขอวางหมุดหมายให้เห็นคร่าวๆ กันอีกครั้งนึงนะครับ
 200,000 ปีที่แล้ว – Homo Sapiens ถือกำเนิดในแอฟริกาตะวันออก
 70,000 ปีที่แล้ว – เกิด Cognitive Revolution ในหมู่ Sapiens จนสามารถใช้ภาษาและออกเดินทางจากแอฟริกาไปยังดินแดนอื่นๆ ทั่วโลก
 12,000 ปีที่แล้ว – เกิดการปฏิวัติเกษตรกรรม (Agricultural Revolution) ทำให้คนที่เคยเข้าป่าล่าสัตว์เริ่มออกมาตั้งรกราก และขยายถิ่นที่อยู่จากหมู่บ้านเป็นเมือง จากเมืองเป็นอาณาจักร จากอาณาจักรเป็นจักรวรรดิ
 2500 ปีที่แล้ว – กำเนิดศาสนาพุทธ
 2000 ปีที่แล้ว – กำเนิดศาสนาคริสต์
 1400 ปีที่แล้ว – กำเนิดศาสนาอิสลาม
 500 ปีที่แล้ว – ปฏิวัติทางวิทยาศาสตร์ (Scientific Revolution) มนุษยชาติเริ่มยอมรับว่าตัวเองไม่รู้และได้มาซึ่งอำนาจที่ไม่เคยมีมาก่อน
 200 ปีที่แล้ว – ปฏิวัติอุตสาหกรรม (Industrial Revolution) ครอบครัวและชุมชนถูกแทนที่ด้วยรัฐและตลาด</description>
    </item>
    
    <item>
      <title>ตอนที่ 14 - 500 ปีแห่งความก้าวหน้า</title>
      <link>https://example.com/docs/homo-sapiens/sapiens-14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-14/</guid>
      <description>Sapiens ตอนที่ 14 – 500 ปีแห่งความก้าวหน้า ก่อนจะเกิดการปฏิวัติทางวิทยาศาสตร์เมื่อ 500 ปีที่แล้ว มนุษย์ไม่ได้เชื่อว่าโลกจะสามารถก้าวหน้าไปได้มากกว่านี้ เพราะพวกเขารู้สึกว่า “ยุคทอง” ได้ผ่านพ้นไปแล้ว การยึดมั่นและปฏิบัติตามความรู้จากบรรพชนเป็นทางเดียวที่จะกล้บไปมี “ชีวิตดีๆ” ได้ เราอาจปรับปรุงชีวิตให้ดีขึ้นได้เล็กน้อย แต่ไม่มีใครเชื่อว่าเราจะแก้ปัญหาขั้นพื้นฐานไปได้มากกว่านี้ ถ้าศาสดาผู้รู้ความจริงของสรรพสิ่งอย่างท่านมูฮัมหมัด ขงจื๊อ พระพุทธเจ้า หรือพระเยซู ยังไม่สามารถขจัดโรคระบาด ความอดอยาก ความยากจน และสงครามได้แล้ว มนุษย์ธรรมดาอย่างเราๆ จะไปมีปัญญาแก้ปัญหาเหล่านี้ได้อย่างไร
แต่เมื่อมนุษย์ยอมรับว่าตัวเองยังไม่รู้ทุกอย่าง และเริ่มเชื่อว่าการค้นพบทางวิทยาศาสตร์จะมอบพลังและอำนาจให้ ผู้คนจึงมองว่าความก้าวหน้าอาจเป็นเรื่องที่เป็นไปได้ หลังจากวิทยาศาสตร์เริ่มแก้ปัญหาให้เห็นทีละข้อ มนุษย์ก็มีความเชื่อมั่นว่า ความยากจน ความเจ็บไข้ ความหิวโหย สงคราม ความชรา และความตายไม่ใช่โชคชะตาที่มนุษยชาติหลีกเลี่ยงไม่ได้ ที่มันยังเป็นปัญหาเพราะมนุษยชาติยังมีความรู้ไม่มากพอต่างหาก
ตัวอย่างง่าย ๆ ก็คือฟ้าผ่าที่มนุษย์เคยเชื่อว่ามันคือการฟาดค้อนของพระเจ้าเพื่อลงโทษคนบาป แต่ในช่วงกลางศตวรรษที่ 18 เบนจามิน แฟรงคลิน ได้ทำการทดลองปล่อยว่าวให้บินอยู่ท่ามกลางฝนเพื่อจะทดสอบสมมติฐานที่ว่าฟ้าผ่านั้นจริงๆ แล้วเป็นเพียงกระแสไฟรูปแบบหนึ่งเท่านั้น และเมื่อเสร็จการทดลองนี้ แฟรงคลินก็ได้สร้างสายล่อฟ้าที่ “ปลดอาวุธของพระเจ้า” ได้สำเร็จ ในประวัติศาตร์ที่ผ่านมา ทุพภิกขภัย (famine) หรือการขาดอาหารจนคนจำนวนมากล้มตายนั้นเป็นเรื่องปกติมาก แต่ในปัจจุบันทุพภิกขภัยนั้นลดระดับความรุนแรงไปมาก ครั้งใดก็ตามที่เกิดภัยธรรมชาติครั้งใหญ่ องค์กรนานาชาติและประชาชนทั่วโลกก็พร้อมจะส่งความช่วยเหลือไปให้ และแม้ยังมีอีกหลายประเทศที่ประชาชนยังขาดสารอาหาร แต่ก็แทบไม่มีประเทศใดที่คนอดอาหารจนตายอีกแล้ว อันที่จริง ในหลายประเทศคนเสี่ยงที่จะตายจากโรคอ้วนมากกว่าด้วยซ้ำ
โปรเจ็คกิลกาเมช (Gilgamesh Project) มหากาพย์กิลกาเมช เป็นหนึ่งในงานวรรณกรรมประเภทนิยายที่เก่าแก่ที่สุดในโลกของชาวสุเมเรียนเกี่ยวกับวีรบุรุษในตำนานที่ชื่อว่า “กิลกาเมช” ซึ่งออกตามหาหนทางที่จะทำให้มนุษย์เป็นอมตะ เขาออกค้นหาไปสุดขอบจักรวาล ต้องต่อสู้กับสิงโตและมนุษย์แมงป่อง ลงไปยมโลกและได้พบกับเทพอุตนาพิชทิม (Utnapishtim) ปราชญ์ผู้รอดจากน้ำท่วมโลก แต่สุดท้ายแล้วกิลกาเมชก็กลับบ้านมือเปล่าเพราะไม่สามารถหาวิธีที่จะทำให้ตัวเองเป็นอมตะได้ กิลกาเมชจึงยอมรับว่าเมื่อพระเจ้าสร้างมนุษย์และมอบชีวิตให้ พระเจ้าก็ได้มอบความตายให้ด้วย มนุษย์จึงต้องเรียนรู้ที่จะอยู่กับมันให้ได้</description>
    </item>
    
    <item>
      <title>ตอนที่ 15 - เมื่อยุโรปครองโลก</title>
      <link>https://example.com/docs/homo-sapiens/sapiens-15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-15/</guid>
      <description>ตอนที่ 15 – เมื่อยุโรปครองโลก ก่อนปี 1500 กลุ่มประเทศยุโรปตะวันตกอย่างอังกฤษ ฝรั่งเศส สเปน หรือโปรตุเกสนั้นเป็นเพียง “พื้นที่ห่างไกลความเจริญ” ในแถบเมดิเตอเรเนียนเท่านั้น
ยุโรปเพิ่งจะเริ่มมีบทบาทในเวทีโลกมากขึ้นในช่วงปี 1500-1750 เมื่อพวกเขาออกทะเลและพิชิต “โลกใหม่” อย่างอเมริกา ออสเตรเลีย และนิวซีแลนด์ แต่ถึงกระนั้นยุโรปก็ยังถือว่าจิ๊บจ๊อยมากเมื่อเทียบกับประเทศยักษ์ใหญ่ในเอเชีย ในปี 1775 ขนาดเศรษฐกิจของของอินเดียกับจีนสองประเทศรวมกันก็คิดเป็น 2 ใน 3 ของเศรษฐกิจโลกแล้ว
ศูนย์กลางทางอำนาจเพิ่งจะถูกปรับเปลี่ยนในช่วงปี 1750-1850 หลังจากที่ยุโรปพิชิตประเทศในเอเชียครั้งแล้วครั้งเล่า พอถึงปี 1900 ยุโรปก็ได้ครอบครองพื้นที่เกือบทั้งโลก ขนาดเศรษฐกิจของยุโรปและสหรัฐรวมกันมีมูลค่าเท่ากับ 50% ของเศรษฐกิจโลก ขณะที่จีนนั้นมีมูลค่าเพียง 5% เท่านั้น
อะไรคือสิ่งที่ทำให้ยุโรปผงาดขึ้นมาเป็นผู้นำโลกในเวลาแค่ 100 ปี?
เมื่อยอมรับว่าไม่รู้
ในสองตอนที่ผ่านมาผมได้พูดถึงการปฏิวัติทางวิทยาศาสตร์ในยุโรป ซึ่งเริ่มจากทัศนคติที่ว่า “เรายังไม่ได้รู้ทุกอย่างที่เราจำเป็นต้องรู้”
วิธีคิดแบบนี้สำคัญมาก เพราะก่อนหน้านี้มนุษย์ต่างเชื่อว่าพวกเขารู้ทุกอย่างที่จำเป็นต้องรู้แล้วผ่านคำสอนของมหาศาสดาทั้งหลาย
แต่เมื่อมนุษย์ยอมรับได้ว่าตัวเองไม่รู้ จึงพร้อมออกเดินทางเพื่อค้นคว้าเพื่อให้ได้มาซึ่งความรู้ใหม่ๆ และความรู้นั้นก็ถูกนำมาแปรรูปเป็นเทคโนโลยีและเครื่องมือที่นำมาซึ่งอำนาจที่มากมายยิ่งขึ้น
แผนที่อันว่างเปล่า
มนุษย์นั้นชอบเขียน “แผนที่โลก” มาแต่ไหนแต่ไร แม้ว่าตัวเองไม่เคยได้ออกไปสำรวจดินแดนอื่นๆ มาก่อน
คนในแอฟริกา เอเชีย และยุโรป ไม่เคยรู้ถึงการมีอยู่ของทวีปอเมริกา ส่วนคนในอเมริกาก็ไม่เคยรับรู้ถึงการมีอยู่ของแอฟริกา เอเชีย และยุโรป แต่แผนที่โลกสมัยนั้นก็ถูกเขียนขึ้นราวกับว่าทวีปที่เขาไม่รู้จักนี้ไม่มีอยู่ หรือไม่พื้นที่เหล่านั้นก็จะเต็มไปด้วยภาพสัตว์ประหลาด “แผนที่โลก” สมัยเก่าจึงไม่มีพื้นที่ว่างเผื่อไว้สำหรับดินแดนที่ยังไม่ถูกค้นพบเลย
แต่ในศตวรรษที่ 15 และ 16 คนยุโรปเริ่มวาดแผนที่โลกโดย “เว้นพื้นที่ว่าง” เอาไว้เยอะมาก ซึ่งเป็นสัญญาณที่บ่งบอกว่าคนยุโรปยอมรับแล้วว่าพวกเขายังไม่รู้อะไรอีกมาก และยังมีดินแดนอีกมากมายที่พวกเขาอาจยังไม่เคยไปถึง</description>
    </item>
    
    <item>
      <title>ตอนที่ 16 - สวัสดีทุนนิยม</title>
      <link>https://example.com/docs/homo-sapiens/sapiens-16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-16/</guid>
      <description>Sapiens ตอนที่ 16 – สวัสดีทุนนิยม นายอนันต์ตัดสินใจเปิดธนาคารแห่งใหม่
นายเอนกทำอาชีพรับเหมาก่อสร้าง เพิ่งได้เงินจากลูกค้ามาเป็นเงินสด 1 ล้านบาท จึงตัดสินใจเอาเงินมาเปิดบัญชีออมทรัพย์กับธนาคารของนายอนันต์
นางอนงค์อยากจะเปิดร้านเบเกอรี่ จึงไปจ้างนายเอนกมาทำร้าน แต่นางอนงค์ไม่มีเงินทุน จึงไปกู้ธนาคารของนายอนันต์มา 1 ล้านบาท
เมื่อถึงเวลาต้องจ่ายเงิน นางอนงค์จึงเขียนเช็คสั่งจ่ายนายเอนก 1 ล้านบาท นายเอนกนำเช็คนั้นมาฝากที่ธนาคารของนายอนันต์อีกครั้ง
ตอนนี้ตัวเลขในบัญชีเงินฝากของนายเอนกมีเงิน 2 ล้านบาทแล้ว
แต่เงินสดที่อยู่ในธนาคารของนายอนันต์มีเพียง 1 ล้านบาทเท่านั้น
ยังไม่พอ เมื่อก่อสร้างร้านเบเกอรี่ไปซักพักงบก็บานปลาย นายเอนกบอกนางอนงค์ว่าต้องใช้งบเพิ่มอีก 1 ล้านบาท นางอนงค์จึงยอมกัดฟันกู้ธนาคารของนายอนันต์เพิ่มอีก 1 ล้านบาทมาจ่ายให้นายเอนก ซึ่งนายเอนกก็เอาไปเข้าบัญชีตามเคย
ตอนนี้นายเอนกมี “เงินในบัญชี” 3 ล้านบาท แต่ “เงินสด” ที่อยู่ในธนาคารของนายอนันต์ก็ยังคงมีเพียง 1 ล้านบาทเท่านั้น
เงิน 2 ล้านบาทงอกมาจากไหน? ร้านเบเกอรี่ของนางอนงค์ยังไม่เปิดเลยด้วยซ้ำ
นิยามทุนนิยม
ในโลกของทุนนิยม คำที่เป็นคีย์เวิร์ดคือ “การเจริญเติบโต” (growth)
ทุนนิยมเชื่อว่ามนุษย์มีศักยภาพที่จะสร้างความเจริญเติบโตไปได้เรื่อยๆ
เงินส่วนต่าง 2 ล้านบาทนั้น แสดงถึงความเชื่อมั่นของธนาคารว่าเบเกอรี่ของนางอนงค์จะสามารถสร้างรายได้มากกว่า 2 ล้านบาทในอนาคต
การที่นางอนงค์ “นำเงินจากอนาคตมาใช้ในตอนนี้” ก็คือการขอสินเชื่อ (credit) จากธนาคารนั่นเอง
ในอเมริกา กฎหมายอนุญาตให้สถาบันการเงินปล่อยสินเชื่อได้เป็นมูลค่าเท่ากับ 10 เท่าของเงินสดที่ธนาคารถืออยู่</description>
    </item>
    
    <item>
      <title>ตอนที่ 17 - จานอลูมิเนียมของนโปเลียน</title>
      <link>https://example.com/docs/homo-sapiens/sapiens-17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-17/</guid>
      <description>ตอนที่ 17 – จานอลูมิเนียมของนโปเลียน เมื่อ 500 ปีที่แล้วเกิดการปฏิวัติทางวิทยาศาสตร์ ทำให้มนุษย์เชื่อว่าความรู้ใหม่ๆ จะสามารถนำไปสร้างเทคโนโลยีและเครื่องมือใหม่ๆ ที่จะช่วยให้ชีวิตดีขึ้นได้ การปฏิวัติครั้งนี้มาพร้อมกับการล่าอาณานิคมและระบอบทุนนิยมที่ขับเคลื่อนให้โลกพัฒนาในเชิงวัตถุอย่างก้าวกระโดด
มาตอนนี้เราจะพูดถึงอีกการปฏิวัติหนึ่ง นั่นคือ Industrial Revolution หรือการปฏิวัติอุตสาหรรมที่เกิดขึ้นเมื่อประมาณ 200 ปีที่แล้ว
แล้วแต่พระอาทิตย์ มนุษย์นั้นรู้จักการใช้พลังงานจากหลากหลายแหล่งมานานมากแล้ว เช่นเผาไม้เพื่อเอาความร้อนมาต้มน้ำ หรือใช้พลังลมในการแล่นเรือ
แต่สิ่งหนึ่งที่มนุษย์ไม่เคยทำเป็นคือการแปรรูปพลังงาน มนุษย์ไม่รู้วิธีการเปลี่ยนพลังงานความร้อนไปทำให้อย่างอื่นเคลื่อนไหวได้ และไม่รู้ว่าจะนำพลังงานที่ได้จากลมมาเปลี่ยนเป็นความร้อนได้อย่างไร
วิธีแปรรูปพลังงานอย่างเดียวที่มนุษย์รู้จักคือการเปลี่ยนอาหารที่กินเข้าไปให้กลายเป็นกำลังของกล้ามเนื้อ โดยพลังงานที่อยู่ในอาหารก็คือพลังงานจากแสงอาทิตย์ที่พืชสังเคราะห์มาเก็บไว้ก่อนที่มนุษย์หรือสัตว์อื่นๆ จะนำไปทาน
ดังนั้นในประวัติศาสตร์ที่ผ่านมา กิจกรรมต่างๆ ของมนุษย์จึงถูกกำกับด้วยวงจรสองอย่าง ได้แก่วงจรการออกดอกออกผลของพืชและวงจรการหมุนรอบดวงอาทิตย์ของโลก
ในฤดูหนาวที่แดดไม่ค่อยมี พืชพันธุ์ไม่ออกดอกออกผล ชาวนาก็เก็บเกี่ยวได้เพียงเล็กน้อย ส่วยและภาษีจึงต่ำ ทหารไม่มีเสบียง และพระราชาแคว้นต่างๆ จึงเก็บตัวอยู่แต่ในวัง
ในฤดูที่พระอาทิตย์ร้อนแรง ผลหมากรากไม้เต็มทุ่งให้ชาวนาได้เก็บเกี่ยว รัฐเก็บส่วยได้มาก ทหารมีกำลังวังชาและเริ่มลับดาบ พระราชาจึงนัดประชุมกับเหล่าอำมาตย์เพื่อวางแผนเปิดศึกกับต่างเมือง
ความลับที่อยู่ในครัว
จริงๆ แล้วควรจะมีแม่บ้านซักคนคิดออกนานแล้วว่าพลังงานความร้อนสามารถนำมาเปลี่ยนเป็นพลังงานจลน์ที่ทำให้สิ่งของเคลื่อนไหวได้ เพราะมนุษย์เราต้มน้ำมาหลายปีดีดัก และเวลาน้ำเดือดเราก็จะได้ยินเสียงฝากากระทบกับหม้อ แต่กลับไม่มีใครเอะใจคิดจะนำมันไปประยุกต์ใช้กับเรื่องอื่น
จุดเปลี่ยนเกิดขึ้นในศตวรรษที่ 18 ที่ประเทศอังกฤษ เมื่อเศรษฐกิจขยายตัว เมืองจึงมีขนาดใหญ่ขึ้นเรื่อยๆ รัฐจำเป็นต้องถางป่าเพื่อสร้างแหล่งที่อยู่อาศัย เมื่อป่าหายไปอังกฤษจึงเหลือไม้ให้ใช้เป็นฟืนน้อยลงทุกที อังกฤษจึงเริ่มหันมาเผาถ่านหิน (coal) แทน
แต่เหมืองถ่านหินส่วนใหญ่อยู่ในพื้นที่ที่เป็นหนองน้ำ ถ่านหินชั้นลึกๆ จึงเข้าถึงได้ยากเพราะมีน้ำท่วมปิดอยู่ และปัญหานี้เองที่กระตุ้นให้คนคิดค้น “เครื่องจักรไอน้ำ” (steam engine) ซึ่งต่อมาได้กลายเป็นพระเอกของการปฏิวัติอุตสาหกรรม
เครื่องจักรไอน้ำมีวิธีการทำงานง่ายๆ คือคุณเผาเชื้อเพลิงอะไรบางอย่าง และนำความร้อนที่ได้นั้นมาต้มน้ำ เมื่อน้ำเดือดก็จะเกิดไอน้ำพวยพุ่งขึ้นมาจนไปดันลูกสูบให้ขยับ</description>
    </item>
    
    <item>
      <title>ตอนที่ 18 - ครอบครัวล่มสลาย</title>
      <link>https://example.com/docs/homo-sapiens/sapiens-18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-18/</guid>
      <description>ตอนที่ 18 – ครอบครัวล่มสลาย ถ้าเอาคนทั้งโลกมาชั่งน้ำหนักรวมกัน พวกเราจะหนักประมาณ 300 ล้านตัน
ถ้าเอาสัตว์เลี้ยงและสัตว์ในฟาร์มทั้งโลกมาชั่งรวมกัน พวกมันจะหนัก 700 ล้านตัน
แต่ถ้าเอาสัตว์ป่าทั่วโลกมาชั่งรวมกัน จะหนักเพียง 100 ล้านตันเท่านั้น
ทั่วโลกมียีราฟอยู่ 80,000 ตัว แต่มีวัวถึง 1.5 พันล้านตัว
มีหมาป่า 200,000 ตัว แต่มีหมา 400 ล้านตัว
มีลิงชิมแปนซี 250,000 ตัว เทียบกับมนุษย์ 7 พันล้านคน
มนุษย์ได้ขึ้นมาครองโลกอย่างแท้จริง
ในบทที่แล้วเราพูดถึงความสามารถของมนุษย์ที่จะสรรหาวัตถุดิบและแหล่งพลังงานใหม่ๆ แต่สิ่งหนึ่งเราหลีกเลี่ยงไม่ได้คือความเสื่อมโทรมทางธรรมชาติที่มนุษย์ได้ก่อขึ้นไปทั่วหัวระแหง
เราชอบพูดกันว่ามนุษย์นั้นทำลายธรรมชาติ แต่จริงๆ แล้วธรรมชาติไม่อาจถูกทำลายได้ มันแค่เปลี่ยนไปเท่านั้นเอง
เมื่อ 65 ล้านปีที่แล้ว มีอุกกาบาตตกมายังโลกและทำให้ไดโนเสาร์สูญพันธุ์ ซึ่งจะว่าไปแล้วมันก็เป็นการเปิดทางให้สิ่งมีชีวิตตัวเล็กๆ อย่าง Homo Sapiens ขึ้นมาลืมตาอ้าปากได้
ในวันนี้มนุษย์อาจจะกำลังทำให้สัตว์ป่าจำนวนมากสูญพันธุ์ รวมถึงเผ่าพันธุ์ของตัวเองด้วย แต่สัตว์ตระกูลอื่นๆ อย่างหนูกับแมลงสาบก็ยังอยู่ดีมีสุข หากเกิดสงครามนิวเคลียร์ขึ้น ก็เชื่อได้เลยว่าหนูจำนวนมากจะคลานออกมาจากซากปรักหักพังและขยายเผ่าพันธุ์ได้อยู่ดี
ใครจะรู้ อีก 65 ล้านปีต่อจากนี้ หนูอาจจะครองโลก และบรรดาหนูอัจฉริยะเหล่านั้นอาจรู้สึกขอบคุณที่เกิดสงครามนิวเคลียร์ เหมือนกับที่มนุษย์รู้สึกขอบคุณที่อุกกาบาตชนโลกและล้างเผ่าพันธุ์ไดโนเสาร์ให้พวกเรา
—– นาฬิกาตรงเวลาเรือนแรก —–
ก่อนจะเข้าสู่ยุคอุตสาหกรรมนั้น มนุษย์ไม่เคยต้องสนใจเรื่องเวลา เพราะสิ่งที่สำคัญกว่าคือสภาพอากาศและแสงแดด</description>
    </item>
    
    <item>
      <title>ตอนที่ 19 - สุขสมบ่มิสม</title>
      <link>https://example.com/docs/homo-sapiens/sapiens-19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-19/</guid>
      <description>Sapiens ตอนที่ 19 – สุขสมบ่มิสม 500 ปีที่ผ่านมา การปฏิวัติทางวิทยาศาสตร์และการปฏิวัติอุตสาหกรรมได้สร้างความก้าวหน้าให้มนุษย์ในอัตราเร่งยิ่งกว่ายุคใดๆ
เรามีเครื่องไม้เครื่องมือมากมาย เรามีแหล่งพลังงานที่ไม่จำกัด (นิวเคลียร์และแสงอาทิตย์) และชีวิตของพวกเราก็เปลี่ยนไปจนแทบจำไม่ได้
แต่ความก้าวหน้าเหล่านั้นมันได้ทำให้เรามีความสุขมากขึ้นรึเปล่า?
นายนีล อาร์มสตรองที่ทิ้งรอยเท้าไว้บนดวงจันทร์ มีความสุขกว่าหญิงสาวนิรนามที่ทิ้งรอยฝ่ามือไว้ในถ้ำ Chauvet Cave เมื่อ 30,000 ปีที่แล้วหรือไม่?
หลายคนเชื่อว่า เมื่อมนุษย์เรามีความสามารถมากขึ้น เราก็จะนำความสามารถนั้นมาบรรเทาความทุกข์ร้อน ดังนั้นมนุษย์ควรจะมีความสุขมากขึ้นเรื่อยๆ
แต่แนวคิดนี้ก็ใช่ว่าจะถูกต้องเสมอไป เพราะแม้การพัฒนาจะทำให้สังคมขับเคลื่อนไปข้างหน้าแต่ก็ไม่ได้หมายความว่าคุณภาพชีวิตในระดับปัจเจกจะดีขึ้น เหมือนอย่างที่เราได้เห็นแล้วว่าชีวิตของชาวนาหลังการปฏิวัติเกษตรกรรมนั้นต้องตรากตรำและเหน็ดเหนื่อยกว่าชีวิตของเหล่าบรรพบุรุษในยุคเข้าป่าเก็บพืชผลมากมายนัก
แต่ถ้าจะมองในช่วงไม่กี่ศตวรรษที่ผ่านมา ชีวิตของคนเราก็อาจจะดีขึ้นจริงๆ เพราะเรามีสงครามข้ามชาติน้อยลง ความรู้เรื่องการแพทย์ของเราก็พัฒนาไปมาก อัตราการตายของทารกก็ต่ำ และการล้มตายเพราะความหิวโหยนั้นเป็นเรื่องที่แทบจะไม่เกิดขึ้นอีกแล้ว
แต่มุมมองอย่างนี้ก็มีช่องโหว่อยู่อย่างน้อยสามประการ
ประการแรกคือ ข้อดีที่กล่าวมานั้นเพิ่งเกิดขึ้นในช่วงไม่กี่ปีที่ผ่านมานี่เอง มนุษย์เพิ่งได้รับประโยชน์จากความรู้ด้านยารักษาโรคจริงๆ เมื่อ 150 ปีที่แล้ว อัตราการตายของเด็กทารกเพิ่งลดลงในช่วง 100 ปีที่ผ่านมา ความอดอยากครั้งสุดท้ายก็เพิ่งเกิดขึ้นเมื่อ 50 ปีที่แล้ว เมื่อนโยบายก้าวกระโดด (Great Leap Forward) ของจีนทำให้คนล้มตายไปไปหลายสิบล้าน และสงครามระหว่างนานาประเทศเพิ่งจะยุติหลังการมาของอาวุธนิวเคลียร์เมื่อ 70 ปีที่แล้วเท่านั้นเอง เมื่อเทียบปรากฎการณ์เหล่านี้กับระยะเวลาร่วม 70,000 ปีนับตั้งแต่ Homo Sapiens เดินทางออกจากแอฟริกา จึงถือเป็นการสุ่มตัวอย่างที่เข้าข้างตัวเองไปหน่อย
ประการที่สอง “ความรุ่งเรือง” ในช่วง 50 ปีที่ผ่านมาอาจเป็นเพียงการจุดระเบิดเวลา ลัทธิบริโภคนิยมได้ทำให้ธรรมชาติเสื่อมโทรมลงไปมากเสียจนธรรรมชาติอาจมีการปรับตัวครั้งใหญ่ในอนาคตอันใกล้นี้ก็ได้
ประการสุดท้าย หากจะวัดความสุข เราควรจะวัดความสุขของสัตว์อื่นๆ บนโลกใบนี้ด้วยรึเปล่า?</description>
    </item>
    
    <item>
      <title>ตอนที่ 20 - อวสาน Sapiens</title>
      <link>https://example.com/docs/homo-sapiens/sapiens-20/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/sapiens-20/</guid>
      <description>Sapiens ตอนที่ 20 – อวสาน Sapiens ในสมัยก่อน คนที่เชื่อมั่นในศาสนาที่นับถือพระเจ้าองค์เดียวจะเชื่อว่ามนุษย์และสรรพสัตว์ล้วนถูกพระเจ้าสร้างขึ้นมา และเรียกกระบวนการนี้ว่า Intelligent Design หรือการออกแบบอย่างชาญฉลาด
แต่หลังจากการปฏิวัติทางวิทยาศาสตร์ คนส่วนใหญ่หันมาเชื่อในทฤษฎีของ Charles Darwin ที่สันนิษฐานว่านับตั้งแต่สิ่งมีชีวิตเซลล์เดียวได้ถือกำเนิดขึ้นในท้องทะเลของโลกเมื่อ 4 พันล้านปีที่แล้ว กระบวนการ Natural Selection หรือ “การคัดสรรโดยธรรมชาติ” คือแรงผลักดันให้สิ่งมีชีวิตตัวนั้นค่อยๆ พัฒนาและขยายเผ่าพันธุ์จนกลายมาเป็นพืชพรรณ สรรพสัตว์ และมนุษย์ที่มีองค์ประกอบซับซ้อนอย่างทุกวันนี้
คนที่เชื่อเรื่อง Natural Selection จะมองว่าการที่ยีราฟคอยาวไม่ใช่เพราะประสงค์ของพระผู้เป็นเจ้า แต่เป็นเพราะว่ายีราฟที่คอยาวจะกินอาหารได้มากกว่าและออกลูกได้มากกว่ายีราฟที่คอสั้น ดังนั้นยีราฟที่คอยาวจึงมีอัตราการรอดชีวิตที่สูงกว่าและสืบพันธุ์มาจนถึงทุกวันนี้
เป็นเวลาถึง 4 พันล้านปีที่สิ่งมีชีวิตทุกผู้ทุกนามตกอยู่ใต้กระบวนการ Natural Selection
แต่ในอีกไม่กี่ปีต่อจากนี้ กระบวนการ Intelligent Design จะกลับมาอินเทรนด์อีกครั้งหนึ่ง เพียงแต่คราวนี้ “ผู้ออกแบบ” จะไม่ใช่พระเจ้าของศาสนาใด แต่เป็นชาว Homo Sapiens นี่เอง
**—– กระต่ายเรืองแสง —–
*ในปี 2000 ศิลปินชาวบราซิลเลียนนาม Eduardo Kac ได้ว่าจ้างนักวิทยาศาสตร์ในฝรั่งเศสให้ช่วยเอายีนในแมงกะพรุนเรืองแสงสีเขียวมาฉีดใส่ตัวอ่อนกระต่าย ซึ่งพอกระต่ายตัวนี้เกิดมามันก็กลายเป็นกระต่ายที่เรืองแสงสีเขียวในที่มืดได้ กระต่ายตัวนี้มีชื่อว่า Alba
Alba ไม่ได้เกิดจาก Natural Selection แน่ๆ เพราะไม่เคยมีบรรพบุรุษกระต่ายตัวไหนที่เรืองแสงได้ มันจึงอาจเป็นสิ่งมีชีวิตตัวแรกที่เกิดจาก Intelligent Design และเป็นเหมือนหมุดหมายสำคัญที่เปิดศักราชใหม่แห่งวิวัฒนาการที่ไม่ได้ตกอยู่ใต้กฎ Natural Selection อีกต่อไป</description>
    </item>
    
    <item>
      <title>โฮโม เซเปียนส์ สัตว์มหัศจรรย์และถิ่นที่อยู่</title>
      <link>https://example.com/docs/homo-sapiens/intro-1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/intro-1/</guid>
      <description>โฮโม เซเปียนส์ สัตว์มหัศจรรย์และถิ่นที่อยู่ เพราะสิ่งมีชีวิตที่จะเถียงออกมาเป็นภาษาคนได้ น่าจะมีแต่มนุษย์เท่านั้น
ในความเป็นจริง มนุษย์ แมว (โดยเฉพาะแมวบ้าน) และแมลงสาบ น่าจะถือได้ว่าเป็นสัตว์มหัศจรรย์ทั้งนั้น เพราะเป็นสิ่งมีชีวิตสามอย่างที่แพร่หลายกระจายตัวอยู่ได้ทั่วทั้งโลก ไม่ใช่แค่ในเมือง แต่อยู่ได้ในชนบทด้วย พบพานได้ตั้งแต่ภูมิภาคที่เย็นจัดอย่างขั้วโลก ไล่ไปจนถึงภูเขา ที่ราบ ป่าทุกประเภท และแม้กระทั่งทะเลทราย
แต่เราจะไม่พูดถึงแมวบ้านและแมลงสาบในที่นี้ เพราะเราอยากชวนคุณมาดูว่า โฮโม เซเปียนส์ หรือ มนุษย์ยุคปัจจุบัน ผู้เป็นได้ชื่อว่าเป็นสัตว์อัศจรรย์นั้น มี &amp;ldquo;อู่ &amp;ldquo; หรือจุดเริ่มต้นที่ไหน เดินทางอย่างไร ถึงได้กระจายตัวไปทั่วโลก และสุดท้ายปลายทางแล้ว – มนุษย์ กำลังจะไปไหน
นักวิทยาศาสตร์พบว่า โฮโม เซเปียนส์วิวัฒนาการมาจากมนุษย์ไฮเดลแบร์ก หรือ Homo heidelbergensis ซึ่งวิวัฒนาการมาจากโฮโม อีเร็กตัสอีกต่อหนึ่ง โดยเราเป็นพี่น้องใกล้ชิดกับมนุษย์นีแอนเดอร์ธัลกับมนุษย์เดนิโซวานอย่างมาก เชื่อกันว่า การรู้จักใช้ไฟของมนุษย์ต้นแบบนี่เอง ทำให้เกิดการ &amp;ldquo;ก้าวกระโดด&amp;rdquo; ของขนาดสมอง เพราะเราสามารถปรุงเนื้อให้สุกได้ และเนื้อที่สุกก็มีคุณค่าทางอาหารมากขึ้น รวมทั้งเก็บได้นานขึ้นด้วย สมองจึงค่อยๆ ขยายขนาด และในที่สุด โฮโม เซเปียนส์ก็อุบัติขึ้นมาบนพื้นโลก เมื่อราวๆ สองถึงสามแสนปีก่อน แต่กว่าจะมีพฤติกรรมและลักษณะแบบ &amp;ldquo;สมัยใหม่&amp;rdquo; (Behavioral Modernity) เต็มที่ ก็เมื่อราวห้าหมื่นปีที่แล้วนี่เอง
โฮโม เซเปียนส์ (หรือมนุษย์ต้นแบบของโฮโม เซเปียนส์) ได้อพยพออกมาจากแอฟริกาเพื่อตามหา &amp;ldquo;ถิ่นที่อยู่&amp;rdquo; ของตัวเองเป็นระลอกๆ มานานหลายแสนปีแล้ว มีการศึกษาพบกระดูกของโฮโม เซเปียนส์ อายุราว 270,000 ปี อยู่ในเอเชียตะวันตก และกระดูกอายุ 260,000 ปีในจีน ซึ่งแสดงว่าโฮโม เซเปียนส์ได้อพยพออกมาจากแอฟริกาตั้งแต่เริ่มอุบัติขึ้นมาไม่กี่หมื่นปีเลย อย่างไรก็ตาม คาดกันว่า การอพยพในระลอกแรกๆ ไม่ประสบความสำเร็จยั่งยืนนัก ระลอกที่ประสบความสำเร็จที่สุด หรือที่เรียกว่า Out of Africa II เกิดขึ้นเมื่อราว 75,000 ปีที่แล้ว โดยมีการเดินทางออกมาผ่านคาบสมุทรอาหรับ แล้วกลุ่มแรกก็ &amp;ldquo;เลี้ยวขวา&amp;rdquo; เดินทางเลียบมหาสมุทรไปสู่เอเชียใต้ กระจายไปสู่เอเชียตะวันออกเฉียงใต้ และลงไปถึงออสเตรเลีย ส่วนที่ขึ้นเหนือ ก็ไปถึงเอเชียกลาง จีน และข้ามไปถึงอเมริกาเมื่อราว 50,000 ปีที่แล้ว ซึ่งก็คือช่วงเวลาเดียวกันกับที่อีกกลุ่มหนึ่ง &amp;ldquo;เลี้ยวซ้าย&amp;rdquo; เข้าไปถึงยุโรป</description>
    </item>
    
    <item>
      <title>สรุป Sapiens - A brief history of humankind</title>
      <link>https://example.com/docs/homo-sapiens/conclude-sapiens/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://example.com/docs/homo-sapiens/conclude-sapiens/</guid>
      <description>สรุป Sapiens : A brief history of humankind สรุปนี้เกิดจากมุมมองของโฮโมเซเปียนส์ที่เติบโตในปลายคริสต์ศตวรรษที่ 20 ถึงต้นคริสต์ศตวรรษที่ 21 ในระเบียบแบบแผนตามจินตนาการของรัฐชาติที่ไม่เคยถูกครอบครองโดยจักรวรรดิใดๆ เชื่อในความจริงตามจินตนาการของระบบตลาดเสรีและทุนนิยม อาจมีมุมมองเอนเอียงไปบ้างเนื่องจากจะเก็บสรุปไว้อ่านส่วนตัว
 13,500 ล้านปีที่แล้ว สสาร พลังงาน พื้นที่ และเวลา ได้รวมตัวกันเกิดเป็นปรากฏการณ์ที่รู้จักกันในชื่อ Big Bang เกิดเป็นเอกภพของเรา เรื่องราวเกี่ยวกับเอกภพเราเรียกว่า “ฟิสิกส์” 300,000 ปีถัดมา สสารและพลังงานเริ่มรวมตัวกันเป็นสิ่งที่เรียกว่า “อะตอม” ซึ่งรวมตัวเป็นโมเลกุลอีกที เรื่องราวเกี่ยวกับอะตอมและโมเลกุลเราเรียกว่า “เคมี” 3,800 ล้านปีที่แล้ว บนดาวเคราะห์ที่เรียกว่าโลก โมเลกุลได้รวมตัวเป็นโครงสร้างซับซ้อน เรียกว่า “สิ่งมีชีวิต” เรื่องราวเกี่ยวกับสิ่งมีชีวิตเรียกว่า “ชีววิทยา” 70,000 ปีมาแล้ว สิ่งมีชีวิตในสปีชีส์ โฮโมเซเปียนส์ ก่อรูปโครงสร้างสังคมที่เรียกว่า “วัฒนธรรม” พัฒนาการทางวัฒนธรรมของสปีชีส์นี้เรียกว่า “ประวัติศาสตร์” Species หมายถึง กลุ่มของสิ่งมีชีวิตที่สามารถผสม DNA กันได้, มี DNA Pool เดียวกัน สกุล(Genus) คือ สปีชีส์ของสิ่งมีชีวิตที่มีวิวัฒนาการจากบรรพบุรุษร่วมกัน เช่น Homo Sapien เป็นสิ่งมีชีวิตสกุล Homo ในสปีชีส์ Sapien, สิงโต เสือ เสือดาว เป็นสัตว์ต่างสปีชีส์กัน แต่อยู่ในสกุล Panthera วงศ์(Family) กลุ่มของสกุล เช่น วงศ์ของแมว ได้แก่ เสือชีตาห์ สิงโต แมว วงศ์ของช้าง ได้แก่ ช้าง แมมอธ มาสโตดอน เป็นต้น โฮโมเซเปียนส์เป็นสมาชิกของวงศ์หนึ่งในอาณาจักรสัตว์ ซิมแปนซี กอริลลา อุรังอุตัง และโฮโมเซเปียนต่างก็เป็นสมาชิกของวงศ์ลิงยักษ์ หรือ Great Apes กล่าวคือ หกล้านปีก่อนวานรหนึ่งนางมีลูกสาว 2 นาง นางหนึ่งเป็นบรรพบุรุษของซิมแปนซีและลิงอื่นๆ อีกนางเป็นบรรพบุรุษของโฮโมเซเปียนส์ โฮโมเซเปียน ไม่ได้เป็นมนุษย์เพียงสกุลเดียวที่เคยมีอยู่บนโลก โลกเคยมีมนุษย์(หรือ Species Sapiens)หลากหลายสกุลอยู่อาศัย จนกระทั่งเหลือเพียงโฮโมเซเปียน สิ่งที่คาดการณ์กันว่าทำให้พื้นโลกเหลือเซเปียนอยู่เพียงสกุลเดียวเริ่มต้นมาจากการใช้งานสิ่งที่เรียกว่า “ภาษา” ภาษาทำให้โฮโมเซเปียนสามารถสื่อสารได้ซับซ้อนกว่าสิ่งมีชีวิตอื่นๆและเซเปียนสกุลอื่น นั่นคือโฮโมเซเปียนสามารถใช้ภาษาสื่อสารถึงสิ่งที่ไม่มีอยู่จริงได้ ลิงก็สามารถสื่อสารโดยใช้ภาษาได้ รวมทั้งสัตว์สปีชีส์อื่นก็ทำได้เช่นกัน รวมทั้งมนุษย์สกุลอื่น แต่ทั้งหมดไม่สามารถสื่อสารถึงสิ่งที่ไม่มีอยู่จริงได้ การใช้ไฟและอาวุธ เซเปียนส์สกุลอื่นก็สามารถทำได้เช่นกัน ารที่โฮโมเซเปียนส์สามารถสื่อสารถึงสิ่งที่ไม่มีอยู่จริงในโลกกายภาพได้ ทำให้เกิดสิ่งที่เรียกว่า “ความจริงในจินตนาการ” การสร้างความจริงในจินตนาการขึ้นเป็นประโยชน์ต่อโฮโมเซเปียนส์ มันสร้างสิ่งที่เรียกว่า พระเจ้า เทพ วิญญาน ตำนานและเรื่องเล่าต่างๆ ทำให้เกิดการรวมกลุ่มของโฮโมเซเปียนส์ที่เชื่อในความจริงในจินตนาการร่วมกัน ความจริงในจินตนาการที่ก่อรูปสร้างสังคมของโฮโมเซเปียนส์ ที่เห็นชัดเจนที่สุด ตัวอย่างหนึ่งในยุคสมัยใหม่คือความจริงในจินตนาการเกี่ยวกับ บริษัทจำกัด มูลค่าของเงินตรา ชาติ สิทธิ เสรีภาพ ฯลฯ สิ่งเหล่านี้ไม่มีจริงในโลกทางกายภาพ มีจริงเฉพาะในจินตนาการร่วมกันของโฮโมเซเปียนส์ บริษัทจำกัดเป็นเรื่องเล่าที่ถูกต้องตามกฏหมายถูกสร้างขึ้นเพื่อแยกบุคคลออกจากนิติบุคล เพื่อให้โฮโมเซเปียนส์ สามารถค้าขายได้โดยที่ไม่ต้องเอาสิ่งของส่วนตัวไปเสี่ยง หากความจริงในจินตนาการที่เรียกว่าบริษัทล้มละลายหรือเสียหาย ตัวบุคคลไม่ได้ล้มละลายไปกับบริษัท การตวัดปากกาเพื่อจัดตั้งบริษัทจึงเป็นการท่องมนต์ นักธุรกิจและทนายก็คือพ่อมดสมัยใหม่ การปฏิวัติเกษตรกรรมทำให้โฮโมเซเปียนส์ควบคุมปัจจัยการผลิตอาหารได้มากขึ้น แต่ก็ทำให้โฮโมเซเปียนส์โดยรวมได้รับสารอาหารที่หลากหลายน้อยลงกว่าการใช้ชีวิตแบบพรานป่าล่าสัตว์ ความจริงในจินตนาการทำให้โฮโมเซเปียนส์สร้างสิ่งที่มีผลสะเทือนต่อประวัติศาสตร์สิ่งหนึ่งขึ้นมา สิ่งนั้นเรียกว่า “จักรวรรดิ” การปฏิวัติเกษตรกรรมเปลี่ยนสังคมของโฮโมเซเปียนส์จากพรานป่าล่าสัตว์มาเป็นสังคมเกษตร การใช้ชีวิตในสังคมเกษตรสร้างสิ่งหนึ่งขึ้นในจิตใจของโฮโมเซเปียนส์คือ “ความกังวลเกี่ยวกับอนาคต” เนื่องจากผลผลิตขึ้นอยู่กับปัจจัยที่ควบคุมไม่ได้คือฤดูกาล สภาพอากาศ ความกังวลเกี่ยวกับอนาคตทำให้โฮโมเซเปียนส์สร้างความจริงในจินตนาการของสิ่งที่ทรงสรรพฤทธานุภาพขึ้นมา เช่น วิญญาน พระเจ้า เทพ อาตมัน เรียกแตกต่างกันไปในแต่ละวัฒนธรรม เพื่อคลายความกังวลเกี่ยวกับอนาคต ด้วยความเชื่อว่าสิ่งที่ทรงสรรพฤทธานุภาพสามารถช่วยให้ได้ในสิ่งที่ต้องการ ความจริงในจินตนาการทำให้โฮโมเซเปียนส์สร้าง “ระเบียบแบบแผนตามจินตนาการ”(Imagined Order) ขึ้นมา ซึ่งสามารถส่งระเบียบแบบแผนนี้ต่อไปยังโฮโมเซเปียนส์รุ่นถัดไปได้ ตัวอย่างที่เห็นชัด เช่น ศาสนา ความเป็นรัฐชาติ เป็นต้น(ส่วนตัวชอบคำนี้และเนื้อหาเกี่ยวกับเรื่องนี้เป็นพิเศษ) ระเบียบแบบแผนตามจินตนาการสอดแทรกอยู่ในเทพนิยาย ละคร ภาพวาด เพลง โฆษณา ฯลฯ มีปัจจัยสามอย่างที่ป้องกันไม่ให้ผู้คนตระหนักว่ามีระเบียบแบบแผนตามจินตนาการ และป้องกันไม่ให้ ผู้คนรู้ว่าระเบียบแบบแผนตามจินตนาการคอยบังคับควบคุมชีวิต   มีระเบียบแบบแผนตามจินตนาการอยู่ในโลกทางวัตถุรอบตัวเรา เช่น ภาพ อาคาร สื่อ เป็นต้น ระเบียบแบบแผนตามจินตนาการเป็นตัวกำหนดความต้องการของเรา เราล้วนเกิดขึ้นมาภายใต้ระเบียบแบบแผน ตามจินตนาการที่มีอยู่ก่อนแล้ว และความต้องการหลักๆของเรา ถูกกำหนดไว้ก่อนแล้วด้วยตำนานที่มีอยู่ก่อน เช่น แนวคิดแบบตะวันตกที่เกิดจากตำนานแบบโรแมนติกในคริสต์ศตวรรษที่ 19 กับตำนานบริโภคนิยมในคริสต์ศตวรรษที่ 20 ที่ว่าการจะเข้าถึงศักยภาพของมนุษย์ได้ต้องมีประสบการณ์ให้มากที่สุด และต้องบริโภคสิ่งต่างๆให้หลากหลาย ระเบียบแบบแผนตามจินตนาการเป็นอัตวิสัยร่วม(inter-subjective)   ปรากฏการณ์แบบวัตถุวิสัย(objective) คือปรากฏการณ์ที่ดำรงอยู่ได้โดยไม่ขึ้นกับความเชื่อหรือการรับรู้ของมนุษย์ อัตวิสัย(subjective)คือภาวะที่สิ่งนั้นจะดำรงอยู่ได้ต้องอาศัยความเชื่อขอปัจเจกชนหรือใครสักคน อัตวิสัยร่วมคือการรับรู้แบบอัตวิสัยของปัจเจกชนจำนวนมากผ่านเครือข่ายการสื่อสาร หากปัจเจกหายไปสักคนหนึ่ง อัตวิสัยร่วมก็ยังคงอยู่ เช่น การที่คนไทยตายไปหนึ่งคนไม่ได้ทำให้อัตวิสัยร่วมของความเป็นชาติไทยหายไป ศาสนา(ขอละไว้ไม่สรุป กลัวดราม่า) การเกิดขึ้นของจักรวรรดิ เป็นเรื่องที่เกิดขึ้นทั่วโลก แต่การที่คนยุคเราเติบโตขึ้นมากับระเบียบแบบแผนตามจินตนาการของโลกตะวันตกเนื่องจากจักรวรรดิตะวันตกสามารถแพร่ขยายไปได้ทั่วโลก การที่จักรวรรดิตะวันตกสามารถแพร่ขยายไปได้เกิดจากความต้องการเผยแพร่ระเบียบแบบแผนตามจินตนาการของตน และมีปัจจัยสนับสนุนคือ วิทยาศาสตร์ และ ทุนนิยม วิทยาศาสตร์พัฒนาขึ้นเพราะโฮโมเซเปียนส์เริ่มเชื่อว่า ยังมีสิ่งที่ไม่รู้ หมุดหมายสำคัญของวิทยาศาสตร์คือการนำภาษาคณิตศาสตร์มาใช้ หนังสือที่ถือว่าสำคัญที่สุดและเป็นจุดเริ่มต้นของวิทศาสตร์ที่จดจารด้วยภาษาคณิตศาสตร์คือ The Mathematical Principles of Natural Philosophy ของ ไอแซก นิวตัน วิทยาศาสตร์ไม่ได้พัฒนาขึ้นอย่างเอกเทศเดี่ยวๆเฉพาะวงการ แต่มีความเกี่ยวข้องกับการเมือง ศาสนา เศรษฐกิจ ด้วย การค้นพบทางวิทยาศาสตร์ที่สำคัญที่ส่งผลให้จักรวรรดิตะวันตกแพร่กระจายไปได้คือการค้นพบวิธีป้องกันโรคลักปิดลักเปิด ทำให้กองเรือสามารถเดินทางข้ามมหาสมุทรเป็นเวลานานๆได้ พัฒนาการทางวิทยาศาสตร์และทุนนิยมนั้นสนับสนุนกันและกัน แม้จะทรงปัญญาขนาดไหนถ้าหากขาดทุนสนับสนุนแล้ว วิทยาศาสตร์จะพัฒนามาถึงจุดที่เราอยู่ได้ยาก วิทยาศาสตร์ไม่ได้เก่งในการพัฒนาความรู้ใหม่เท่านั้น แต่เป็นการพัฒนาเพื่อให้ได้อำนาจใหม่ๆ โดยเฉพาะอำนาจ ในการพัฒนาเทคโนโลยีใหม่ๆ และใช้อำนาจนั้นในการช่วงชิงทรัพยากร เป็นลูป การวิจัย &amp;gt; อำนาจ &amp;gt; ทรัพยากร &amp;gt; การวิจัย &amp;gt; อำนาจ &amp;gt; ทรัพยากร &amp;gt; เงินตราถูกสร้างขึ้นมาเพื่อให้ง่ายในการแลกเปลี่ยน มันไม่ได้มีคุณค่าด้วยตัวมันเอง มันมีคุณค่าอยู่เฉพาะในอัตวิสัยร่วมของโฮโมเซเปียนส์ สตาร์ทอัพที่ก่อตั้งขึ้นมาในโลก, ระดมทุนยากที่สุดแล้วส่งผลต่อประวัติศสสตร์ของโฮโมเซเปียนมากที่สุดคือสตาร์ทอัพของโคลัมบัส เงินตราไม่ได้เปลี่ยนแปลงการเติบโตของเศรษฐกิจของโฮโมเซเปียนส์มากนักจนกระทั่งเกิดสิ่งที่เรียกว่า “เครดิต” เครดิต คือการนำเงินตราที่ไม่มีอยู่จริงมาใช้ หรือก็คือเงินตราที่โฮโมเซเปียนส์จะต้องหามาในอนาคตมาใช้ก่อนนั่นเอง เครดิต ถูกสร้างคือบนฐานความเชื่อที่ว่าเงินตรามีอยู่อย่างไม่จำกัดและอนาคตจะต้องดีกว่าวันนี้(อนาคตจะหาเงินตราได้มากขึ้น) เครดิตมีพลังมากขึ้นเมื่อถูกนำไปใช้ปล่อยกู้ในมือของระเบียบแบบแผนในจินตนาการที่เรียกว่า “ธนาคาร” ทุนนิยมกับบริโภคนิยมนั้นเป็นคนละแนวคิดกัน ทุนนิยมว่าด้วยการทำกำไรและลงทุนซ้ำ ดังแนวคิด “ผลกำไรจากการผลิตจะต้องนำมาลงทุนซ้ำเพื่อเพิ่มการผลิต” เวลา ถูกทำให้เป็นสากลและตรวจวัดตั้งแต่ยุคปฏิวัติอุตสาหกรรมเป็นต้นมา การดำเนินชีวิต ทำงาน เรียนหนังสือ ตามตารางเวลาเริ่มต้นในยุคนั้น กล่าวคือ เวลาสากลคือระเบียบแบบแผนตามจินตนาการ ความสุขทางจิตวิทยา คือความพึงพอใจ ความสุขทางเคมี คือปฏิกริยาที่ถูกกำหนดโดยฮอร์โมนโดพามีน ออกซิโทซิน เซโรโทนิน การพัฒนาตลอดช่วงเวลาประวัติศาสตร์ของโฮโมเซเปียนส์ ไม่ได้บ่งชี้ว่าปัจเจกชนโดยรวมมีความสุขมากขึ้น ยิ่งไม่ต้องนับรวมถึงความสุขของสปีชีส์โดยรวม ความสุขขึ้นอยู่กับความคาดหวังลบด้วยความจริง การไขว่คว้าหาความสุขคือการไขว่คว้าสภาวะทางอารมณ์บางอย่าง การตามหาความสุข คือการตามหาการหลั่งของโดพามีน ออกซิโทซิน เซโรโทนิน ซึ่งวิวัฒนาการกำหนดให้หลั่งเพียงชั่วครู่หลังจากได้รับการกระตุ้นจากสภาวะภายนอกหรือภายใน แล้วคงอยู่ชั่วคราวแล้วหายไป การใช้ชีวิตให้มีความหมาย สามารถเป็นตัวกระตุ้นความสุขได้ แต่การให้ความหมายกับชีวิตก็คือความจริงในจินตนาการของโฮโมเซเปียนส์อย่างหนึ่ง ผู้เขียนแนะนำการจัดการความสุข/ทุกข์ในทางพุทธศาสนา คือความสุขไม่ได้ขึ้นกับสภาวะภายนอกเท่านั้น แต่ขึ้นกับสภาวะภายใน แต่เราไม่ควรไขว่คว้าสภาวะทางเคมีที่แสนสั้น(สุข) หรือหลีกหนีสภาวะทางเคมีที่แสนสั้น(ทุกข์) แต่เป็นการทำความเข้าใจสภาวะทางเคมีเหล่านี้ ว่ามันวิวัฒนาการมาให้ทำงานแบบนี้ จุดจบของโฮโมเซเปียนส์อาจจะไม่ได้เป็นแบบเซเปียนส์สกุลอื่นในยุคโบราณ คือหายไป แต่อาจจะต่างออกไป เนื่องจากพัฒนาการทางวิทยาศาสตร์/วิศวกรรมสมัยใหม่   ที่มาบทความ : medium.</description>
    </item>
    
  </channel>
</rss>