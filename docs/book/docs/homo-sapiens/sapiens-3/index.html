<!DOCTYPE html>
<html lang="en">

<head>
  <meta charset="UTF-8">
<meta name="viewport" content="width=device-width, initial-scale=1.0">
<meta name="description" content="ตอนที่ 3 - ยุคแห่งการล่าสัตว์เก็บพืชผล"><meta property="og:title" content="ตอนที่ 3 - ยุคแห่งการล่าสัตว์เก็บพืชผล" />
<meta property="og:description" content="ตอนที่ 3 – ยุคแห่งการล่าสัตว์เก็บพืชผล ทำไมเราถึงชอบกินของหวานและอาหารที่มีไขมัน?
ทำไมการรักเดียวใจเดียวจึงเป็นเรื่องยากสำหรับบางคน?
ทำไมสัตว์ตัวใหญ่ๆ อย่างแมมมอธ เสือเขี้ยวดาบหรือจิงโจ้ยักษ์สูง 2 เมตรถึงสูญพันธุ์ไปหมด?
เราะมาหาคำตอบกันในตอนนี้ครับ
Homo Sapiens อย่างพวกเราอยู่กันมาสามยุคสามสมัยเราใช้ชีวิตแบบพนักงานโรงงานหรือพนักงานออฟฟิศมา 200 ปี หลังจากการปฏิวัติอุตสาหกรรม ก่อนหน้านั้น เราใช้ชีวิตแบบชาวไร่ชาวนาอยู่ถึง 12,000 ปี และก่อนหน้านั้น เราใช้ชีวิตแบบ “นักล่า-เก็บพืชผล” อยู่ถึง 60,000 ปี ช่วงเวลาหลายหมื่นปีที่เราใช้ชีวิตแบบ Hunter-Gatherers หรือที่เรียกสั้นๆ ว่า foragers (ผู้ออกหาอาหาร) นั้น มีผลอย่างมากต่อการหล่อหลอมสัญชาติญาณของเราในปัจจุบัน เราจึงควรกลับไปทำความเข้าใจวิถีชีวิตความเป็นอยู่ของคนกลุ่มนี้และ “รอยเท้า” ที่เขาได้ทิ้งเอาไว้ ความท้าท้ายอย่างหนึ่งของการศึกษาวิถีของชาว foragers ก็คือนอกจากเครื่องไม้เครื่องมือ และเศษกระดูกแล้ว พวกเขาไม่ได้ทิ้งอะไรไว้ให้เราศึกษาเลย (เพราะสมัยนั้นยังไม่มีภาษาเขียน) นักมานุษยวิทยาจึงถกเถียงกันโดยตั้งอยู่บนสมมติฐานและการอนุมานเอาเสียส่วนใหญ่ ดังนั้นจึงควรฟังหูไว้หูนะครับ
เหตุผลที่เราโปรดปรานของหวาน เมื่อครั้งที่บรรรพบุรุษของเราเป็น forager นั้น ผู้ชายจะร้บหน้าที่ “ออกล่า” ส่วนผู้หญิงจะรับหน้าที่ “เก็บของป่า” สมัยนั้นยังไม่มีตู้เย็น อะไรก็ตามที่ล่าหรือเก็บมาได้จึงต้องใช้หรือกินให้หมดภายในวันสองวัน ไม่มีการเก็บอาหารเป็นเสบียงเอาไว้ เมื่ออาหารละแวกนั้นหมดก็ต้องย้ายถิ่นฐานเพื่อไปเริ่มต้นใหม่ ในทุ่งสะวันนา ที่เราเคยอาศัยอยู่ อาหารหวานที่มีพลังงานสูงนั้นหายากมาก และอาหารหวานชนิดเดียวที่คนสมัยนั้นจะหากินได้ก็คือผลไม้สุก ดังนั้นหากผู้หญิงคนหนึ่งเดินไปเจอต้นไม้ที่มีผลไม้สุกงอมออกอยู่เต็มต้น สิ่งที่ดีที่สุด ที่เธอจะทำได้ก็คือเด็ดมันมากินให้มากที่สุด ก่อนที่ฝูงลิงบาบูนจะมาเจอและขนผลไม้กลับรังไปจนหมด สัญชาติญาณของการกินของหวานและอาหารที่มีไขมันอย่างมูมมามนี้เอง ที่ส่งผลให้มนุษย์ในปัจจุบัน หลงใหลและมักอดใจไม่ไหวเมื่อเจออาหารประเภทนี้" />
<meta property="og:type" content="article" />
<meta property="og:url" content="https://example.com/docs/homo-sapiens/sapiens-3/" />

<title>ตอนที่ 3 - ยุคแห่งการล่าสัตว์เก็บพืชผล | Hugo Book</title>
<link rel="icon" href="/favicon.png" type="image/x-icon">


<link rel="stylesheet" href="/book.min.ba80a294a0325c5c36a8698ddbb2d9a3117e0f361d80c32c59884473e279a16b.css" integrity="sha256-uoCilKAyXFw2qGmN27LZoxF&#43;DzYdgMMsWYhEc&#43;J5oWs=">


<script defer src="/en.search.min.336facf2446ed428a015ae7286dadf048d21688f6fc866b0e176768422d88c64.js" integrity="sha256-M2&#43;s8kRu1CigFa5yhtrfBI0haI9vyGaw4XZ2hCLYjGQ="></script>

<!--
Made with Book Theme
https://github.com/alex-shpak/hugo-book
-->

  
</head>

<body>
  <input type="checkbox" class="hidden" id="menu-control" />
  <main class="flex container">

    <aside class="book-menu fixed">
      <nav>
<h2 class="book-brand">
  <a href="https://example.com/"><span>Hugo Book</span>
  </a>
</h2>


<div class="book-search">
  <input type="text" id="book-search-input" placeholder="Search" aria-label="Search" maxlength="64" />
  <div class="book-search-spinner spinner hidden"></div>
  <ul id="book-search-results"></ul>
</div>





    

  
  





 
  
    




  
  <ul>
    
      
        

  <li >
    
      

  <a href="/docs/homo-sapiens/" >
      Homo Sapiens
  </a>


    

    




  
  <ul>
    
      
        <li>

  <a href="/docs/homo-sapiens/sapiens-1/" >
      ตอนที่ 1 - กำเนิด Homo Sapiens
  </a>

</li>
      
    
      
        <li>

  <a href="/docs/homo-sapiens/sapiens-2/" >
      ตอนที่ 2 - สิ่งที่ทำให้เราครองโลก
  </a>

</li>
      
    
      
        <li>

  <a href="/docs/homo-sapiens/sapiens-3/"  class="active">
      ตอนที่ 3 - ยุคแห่งการล่าสัตว์เก็บพืชผล
  </a>

</li>
      
    
      
        <li>

  <a href="/docs/homo-sapiens/sapiens-4/" >
      ตอนที่ 4 - การหลอกลวงครั้งยิ่งใหญ่
  </a>

</li>
      
    
      
        <li>

  <a href="/docs/homo-sapiens/sapiens-5/" >
      ตอนที่ 5 - คุกที่มองไม่เห็น
  </a>

</li>
      
    
      
        <li>

  <a href="/docs/homo-sapiens/sapiens-6/" >
      ตอนที่ 6 - กำเนิดภาษาเขียน
  </a>

</li>
      
    
      
        <li>

  <a href="/docs/homo-sapiens/sapiens-7/" >
      ตอนที่ 7 - ความเหลื่อมล้ำ
  </a>

</li>
      
    
      
        <li>

  <a href="/docs/homo-sapiens/sapiens-8/" >
      ตอนที่ 8 - โลกที่ถูกหลอมรวม
  </a>

</li>
      
    
      
        <li>

  <a href="/docs/homo-sapiens/sapiens-9/" >
      ตอนที่ 9 - มนตราของเงินตรา
  </a>

</li>
      
    
      
        <li>

  <a href="/docs/homo-sapiens/sapiens-10/" >
      ตอนที่ 10 - จักรวรรดิ
  </a>

</li>
      
    
      
        <li>

  <a href="/docs/homo-sapiens/sapiens-11/" >
      ตอนที่ 11 - บทบาทของศาสนา
  </a>

</li>
      
    
      
        <li>

  <a href="/docs/homo-sapiens/sapiens-12/" >
      ตอนที่ 12 - ศาสนาไร้พระเจ้า
  </a>

</li>
      
    
      
        <li>

  <a href="/docs/homo-sapiens/sapiens-13/" >
      ตอนที่ 13 - ยุคแห่งความไม่รู้
  </a>

</li>
      
    
      
        <li>

  <a href="/docs/homo-sapiens/sapiens-14/" >
      ตอนที่ 14 - 500 ปีแห่งความก้าวหน้า
  </a>

</li>
      
    
      
        <li>

  <a href="/docs/homo-sapiens/sapiens-15/" >
      ตอนที่ 15 - เมื่อยุโรปครองโลก
  </a>

</li>
      
    
      
        <li>

  <a href="/docs/homo-sapiens/sapiens-16/" >
      ตอนที่ 16 - สวัสดีทุนนิยม
  </a>

</li>
      
    
      
        <li>

  <a href="/docs/homo-sapiens/sapiens-17/" >
      ตอนที่ 17 - จานอลูมิเนียมของนโปเลียน
  </a>

</li>
      
    
      
        <li>

  <a href="/docs/homo-sapiens/sapiens-18/" >
      ตอนที่ 18 - ครอบครัวล่มสลาย
  </a>

</li>
      
    
      
        <li>

  <a href="/docs/homo-sapiens/sapiens-19/" >
      ตอนที่ 19 - สุขสมบ่มิสม
  </a>

</li>
      
    
      
        <li>

  <a href="/docs/homo-sapiens/sapiens-20/" >
      ตอนที่ 20 - อวสาน Sapiens
  </a>

</li>
      
    
      
        <li>

  <a href="/docs/homo-sapiens/intro-1/" >
      โฮโม เซเปียนส์ สัตว์มหัศจรรย์และถิ่นที่อยู่
  </a>

</li>
      
    
      
        <li>

  <a href="/docs/homo-sapiens/conclude-sapiens/" >
      สรุป Sapiens - A brief history of humankind
  </a>

</li>
      
    
  </ul>
  



  </li>


      
    
      
        

  <li >
    
      

  <a href="/docs/homo-deus/" >
      Homo Deus
  </a>


    

    






  </li>


      
    
      
        

  <li >
    
      

  <a href="/docs/bill-gates/" >
      ประวัติ Bill Gates
  </a>


    

    






  </li>


      
    
      
        

  <li >
    
      <span>backup</span>
    

    






  </li>


      
    
  </ul>
  



  











</nav>


<script>
(function() {
  var menu = document.querySelector("aside.book-menu nav");
  addEventListener("beforeunload", function(event) {
    localStorage.setItem("menu.scrollTop", menu.scrollTop);
  });
  menu.scrollTop = localStorage.getItem("menu.scrollTop");
})();
</script>

    </aside>

    <div class="book-page">
      <header class="flex align-center justify-between book-header">
  <label for="menu-control">
    <img src="/svg/menu.svg" alt="Menu" />
  </label>
  <strong>ตอนที่ 3 - ยุคแห่งการล่าสัตว์เก็บพืชผล</strong>
</header>

      
<article class="markdown">

<h1 id="ตอนท-3-ย-คแห-งการล-าส-ตว-เก-บพ-ชผล">ตอนที่ 3 – ยุคแห่งการล่าสัตว์เก็บพืชผล</h1>

<p><img src="https://anontawong.files.wordpress.com/2016/12/20161225_sapiens31.png?w=676" alt="enter image description here" /></p>

<p>ทำไมเราถึงชอบกินของหวานและอาหารที่มีไขมัน?</p>

<p>ทำไมการรักเดียวใจเดียวจึงเป็นเรื่องยากสำหรับบางคน?</p>

<p>ทำไมสัตว์ตัวใหญ่ๆ อย่างแมมมอธ เสือเขี้ยวดาบหรือจิงโจ้ยักษ์สูง 2 เมตรถึงสูญพันธุ์ไปหมด?</p>

<p>เราะมาหาคำตอบกันในตอนนี้ครับ</p>

<p>Homo Sapiens อย่างพวกเราอยู่กันมาสามยุคสามสมัยเราใช้ชีวิตแบบพนักงานโรงงานหรือพนักงานออฟฟิศมา 200 ปี หลังจากการปฏิวัติอุตสาหกรรม ก่อนหน้านั้น เราใช้ชีวิตแบบชาวไร่ชาวนาอยู่ถึง 12,000 ปี และก่อนหน้านั้น เราใช้ชีวิตแบบ “นักล่า-เก็บพืชผล” อยู่ถึง 60,000 ปี ช่วงเวลาหลายหมื่นปีที่เราใช้ชีวิตแบบ Hunter-Gatherers หรือที่เรียกสั้นๆ ว่า foragers (ผู้ออกหาอาหาร) นั้น มีผลอย่างมากต่อการหล่อหลอมสัญชาติญาณของเราในปัจจุบัน เราจึงควรกลับไปทำความเข้าใจวิถีชีวิตความเป็นอยู่ของคนกลุ่มนี้และ “รอยเท้า” ที่เขาได้ทิ้งเอาไว้ ความท้าท้ายอย่างหนึ่งของการศึกษาวิถีของชาว foragers ก็คือนอกจากเครื่องไม้เครื่องมือ และเศษกระดูกแล้ว พวกเขาไม่ได้ทิ้งอะไรไว้ให้เราศึกษาเลย (เพราะสมัยนั้นยังไม่มีภาษาเขียน) นักมานุษยวิทยาจึงถกเถียงกันโดยตั้งอยู่บนสมมติฐานและการอนุมานเอาเสียส่วนใหญ่ ดังนั้นจึงควรฟังหูไว้หูนะครับ</p>

<h2 id="เหต-ผลท-เราโปรดปรานของหวาน">เหตุผลที่เราโปรดปรานของหวาน</h2>

<p>เมื่อครั้งที่บรรรพบุรุษของเราเป็น forager นั้น ผู้ชายจะร้บหน้าที่ “ออกล่า” ส่วนผู้หญิงจะรับหน้าที่ “เก็บของป่า” สมัยนั้นยังไม่มีตู้เย็น อะไรก็ตามที่ล่าหรือเก็บมาได้จึงต้องใช้หรือกินให้หมดภายในวันสองวัน ไม่มีการเก็บอาหารเป็นเสบียงเอาไว้ เมื่ออาหารละแวกนั้นหมดก็ต้องย้ายถิ่นฐานเพื่อไปเริ่มต้นใหม่ ในทุ่งสะวันนา ที่เราเคยอาศัยอยู่ อาหารหวานที่มีพลังงานสูงนั้นหายากมาก และอาหารหวานชนิดเดียวที่คนสมัยนั้นจะหากินได้ก็คือผลไม้สุก ดังนั้นหากผู้หญิงคนหนึ่งเดินไปเจอต้นไม้ที่มีผลไม้สุกงอมออกอยู่เต็มต้น สิ่งที่ดีที่สุด ที่เธอจะทำได้ก็คือเด็ดมันมากินให้มากที่สุด ก่อนที่ฝูงลิงบาบูนจะมาเจอและขนผลไม้กลับรังไปจนหมด สัญชาติญาณของการกินของหวานและอาหารที่มีไขมันอย่างมูมมามนี้เอง ที่ส่งผลให้มนุษย์ในปัจจุบัน หลงใหลและมักอดใจไม่ไหวเมื่อเจออาหารประเภทนี้</p>

<h2 id="รวมก-นเราอย">รวมกันเราอยู่</h2>

<p>นักมานุษวิทยาเชื่อว่า เหล่า foragers นั้นอยู่กันเป็นชุมชนเล็กๆ ไม่มีความเป็นส่วนตัว ไม่มีทรัพย์สินส่วนบุคคล และแม้กระทั่งลูกก็ไม่ใช่ลูกของใครคนใดคนหนึ่ง! ผู้หญิงคนหนึ่งจะหลับนอนกับผู้ชายหลายคนในเผ่า ด้วยความเชื่อที่ว่าลูกจะได้ส่วนดีจากพ่อแต่ละคนมา พ่อคนหนึ่งอาจจะเป็นนักล่าที่เก่งที่สุด อีกคนหนึ่งอาจจะเป็นนักเล่าเรื่องที่สนุกที่สุด ส่วนอีกคนอาจจะเป็นนักรบที่องอาจที่สุด เด็กที่ออกมาจึงเป็น “ลูกของทุกคน” ในเผ่า (ชนเผ่าบารีในเวเนซูเอล่าก็ยังใช้<a href="http://www.independent.co.uk/news/amazon-tribes-believe-a-child-can-have-more-than-one-father-1075873.html">ระบบ “พ่อหลายคน”</a>  นี้อยู่)</p>

<p>นี่อาจจะเป็นเหตุผลที่โลกสมัยนี้อัตราการหย่าร้างสูงขึ้นทุกที เพราะเราอยู่กันเป็น “ครอบครัวใหญ่” มาหลายหมื่นปี เพิ่งจะมาใช้ระบบครอบครัวเล็กและความสัมพันธ์แบบผัวเดียวเมียเดียวมาเมื่อไม่กี่ร้อยหรือไม่กี่พันปีมานี้เอง (อ่านถึงตรงนี้ผมหวังว่าหลายๆ คนจะไม่ใช้ข้อมูลนี้เป็นข้ออ้างในการนอกใจนะครับ เพราะอย่างที่เตือนไว้ข้างต้นว่านี่เป็นเพียงสมมติฐาน แถมนักมานุษวิทยาอีกกลุ่มหนึ่งก็ออกมาค้านแนวคิดนี้ โดยชี้ประเด็นว่า การที่สังคมในปัจจุบันซึ่งอยู่ต่างสถานที่ ต่างวัฒนธรรมล้วนมีความสัมพันธ์แบบผัวเดียวเมียเดียว ก็เป็นหลักฐานที่บ่งบอกอยู่แล้วว่ามนุษย์เรานั้นเหมาะกับสังคมแบบนี้)</p>

<h2 id="ช-ว-ตท-น-าอ-จฉา">ชีวิตที่น่าอิจฉา</h2>

<p>จะว่าไป ชาว foragers นั้นมีวิถีชีวิตที่น่าอิจฉากว่าคนสมัยนี้ในบางแง่มุมด้วยซ้ำ ยกตัวอย่างหญิงชาวจีนที่มีฐานะยากจนในสมัยนี้ ชีวิตของเธอจะมีอะไรมากไปกว่าการตื่นนอนตั้งแต่เช้าตรู่ เพื่อไปนั่งทำงานอยู่ในโรงงานนรกเป็นเวลา 10-12 ชั่วโมง ก่อนจะกลับมาบ้านเพื่อทำอาหาร ล้างจาน ซักผ้าและล้มตัวนอนด้วยความเหน็ดเหนื่อย ก่อนจะต้องตื่นมาเจอวันเดิมๆ ซ้ำแล้วซ้ำเล่า</p>

<p>เมื่อ 30,000 ปีที่แล้ว หญิงชาวจีนจะได้ออกจากแคมป์ไปพร้อมเพื่อนสาวหลายคน เพื่อเสาะหาผลหมากรากไม้ เก็บเห็ด ขุดมัน จับกบ หรือบางครั้งก็วิ่งหนีเสือ ตอนบ่ายๆ ก็กลับมาถึงแคมป์เพื่อทำอาหารกินกัน จากนั้นเธอก็จะมีเวลาเหลือเฟือ ที่จะมานั่งเมาธ์มอยและเล่นกับลูก นอกจากวิถีชีวิตที่จะชิลล์กว่าแล้ว Foragers ยังมีเรื่องน่าสนใจอีกหลายอย่าง</p>

<ul>
<li><p><strong>สมองใหญ่กว่า</strong>  ใหญ่กว่าคนเราสมัยนี้ด้วยซ้ำ เพราะพวก foragers นั้นต้องทำอะไรเอง ไม่ว่าจะเป็นการสร้างอาวุธ จุดไฟ ทำอาหาร ล่าสัตว์ คัดผลไม้ที่ไม่มีพิษ ฯลฯ ทำให้เหล่า foragers ได้ใช้สมองแทบจะทุกส่วน ในขณะที่คนสมัยใหม่อย่างเราๆ ทำอะไรเองแทบไม่เป็นเลย เน้นแต่ใช้เงินซื้ออย่างเดียว</p></li>

<li><p><strong>สุขภาพแข็งแรงกว่า</strong> ด้วยความที่ต้องออกล่าทุกวัน แต่ละวันก็ได้เหยื่อต่างกันไป คนกลุ่มนี้ จึงได้กินอาหารที่หลากหลายได้รับโปรตีนและวิตามินมากกว่า ขณะที่คนรุ่นหลังๆ ที่เป็นชาวไร่ชาวนา มักจะได้กินแต่ข้าวหรือแป้งชนิดใดชนิดหนึ่งทุกวัน</p></li>

<li><p><strong>มีโรคระบาด</strong>  โรคระบาดนั้นมักจะเริ่มมาจากสัตว์เลี้ยงก่อน แต่คนยุคนั้นยังไม่ได้เริ่มเลี้ยงสัตว์ (ยกเว้นหมา) แถมการที่ไม่มีการสต๊อกอาหารและการย้ายถิ่นฐานไปเรื่อยๆ ก็ทำให้ไม่มีหนูหรือสัตว์พาหะอื่นๆ มาก่อกวนหรือแพร่เชื้อได้</p></li>

<li><p><strong>ไม่มีการเอารัดเอาเปรียบ</strong> เพราะไม่มีใครมีทรัพย์สินส่วนตัว จึงไม่มีการแก่งแย่งกัน ไม่มีการรบกับเผ่าอื่น เพื่อปล้นสะดมภ์ (เพราะไม่มีอะไรให้ปล้น) “ทรัพย์สิน” ที่สำคัญที่สุดที่คนๆ หนึ่งจะมีได้คือความสัมพันธ์ที่ดีกับคนในเผ่า จึงไม่ใช่เรื่องแปลกที่นักมานุษวิทยาได้ตั้งชื่อสังคม foragers นี้ว่าเป็น “The Original Affluent Society” – สังคมมั่งมีแบบดั้งเดิม</p></li>
</ul>

<h2 id="ย-ดครองออสเตรเล-ยและอเมร-กา">ยึดครองออสเตรเลียและอเมริกา</h2>

<p>แม้รุ่นพี่อย่าง Neanderthals และ Homo erectus จะอาศัยอยู่ในทวีปยุโรปและเอเชียมาตั้งแต่ 2 ล้านปีก่อนหน้า แต่รุ่นพี่ทั้งสองยังไม่เคยไปถึงทวีปออสเตรเลียหรือทวีปอเมริกาเลย มนุษย์เซเปี้ยน เดินทางไปถึงออสเตรเลีย ได้ด้วยการเดินเรือเมื่อ 45,000 ปีที่แล้ว โดยอาจจะเริ่มจาก การต่อเรือและออกหาปลาอยู่ตาม หมู่เกาะนับร้อยนับพันของอินโดนีเซียและก่อนจะจับพลัดจับผลูไปลงเอยที่ชายฝั่งตะวันตกของทวีปออสเตรเลีย ส่วนทวีปอเมริกานั้น เหล่าเซเปี้ยนส์ไปถึงด้วยวิธีเดินเท้า เพราะสมัยนั้นระดับน้ำทะเลนั้นอยู่ในระดับต่ำ เสียจนเกิดแผ่นดินที่เชื่อมระหว่างไซบีเรีย (รัสเซีย) และอลาสก้า (อเมริกา) เหตุผลที่ Homo สายพันธุ์อื่นๆ ไม่เคยไปถึงอเมริกา ก็เพราะว่าไซบีเรียนั้นหนาวเกินไป แต่เซเปี้ยนส์นั้นฉลาดพอที่จะถักทอเครื่องนุ่งห่มและรองเท้าหนาๆ ที่จะรองรับสภาพอากาศอันทารุณได้ จึงออกล่าสัตว์ใหญ่ที่มีสารอาหารเยอะอย่างแมมมอธและกวางเรนเดียร์ไปเรื่อยๆ รู้ตัวอีกทีก็เดินทางมาถึงอลาสก้าเมื่อประมาณ 14,000 ปีที่แล้ว</p>

<p>การเดินไปทางไปถึงทวีปออสเตรเลียโดยเหล่า Homo Sapiens ถือเป็นการเดินทางที่มีนัยยะทางประวัติศาสตร์พอๆ กับการค้นพบทวีปอเมริกาของโคลัมบัส และการพิชิตดวงจันทร์ของยานอพอลโล 11 เหตุผลที่เหตุการณ์นี้สำคัญมาก ก็เพราะว่านี่เป็นครั้งแรกที่เผ่าพันธุ์มนุษย์ได้ขึ้นไปอยู่บนจุดสูงสุดของห่วงโซ่อาหาร ในทวีปแอฟริกา ยุโรป หรือเอเชียนั้น เหล่า Homo ล้วนวิวัฒนาการมาพร้อมๆ กับสัตว์ชนิดอื่นๆ ร่วม 2 ล้านปี จึงรู้ทางหนีทีไล่กันดี แต่สัตว์ที่อยู่ในออสเตรเลียหรืออเมริกานั้นไม่เคยเจอเผ่าพันธุ์มนุษย์เลย มันจึงไม่มีสัญชาตญาณหรือทักษะใดๆ ที่จะต่อกร (หรือหลีกเลี่ยง) สิ่งมีชีวิตตัวเล็กๆ หน้าตาคล้ายลิงที่เดินสองขานี้</p>

<p>ออสเตรเลียเคยเป็นที่อยู่ของสัตว์ยักษ์จำนวนมาก ไม่ว่าจะเป็นจิงโจ้สูง 2 เมตร, สิงโตที่มีกระเป๋าหน้าท้อง (marsupial lion), หมีโคอาล่าไซส์จัมโบ้ นกบินไม่ได้ที่ตัวใหญ่กว่านกกระจอกเทศสองเท่า และตัววอมแบทหนัก 2 ตัน ภายในเวลาแค่สองสามพันปีนับจากที่เหล่าเซเปี้ยนส์จอดเรือที่ชายฝั่งของทวีปออสเตรเลีย สัตว์ใหญ่ทั้งหลายเหล่านี้ก็สูญพันธุ์ สรรพสัตว์ในทวีปอเมริกาก็เจอชะตากรรมไม่ต่างกัน ไม่ว่าจะเป็นแมมมอธ เสือเขี้ยวดาบ หนูตัวเท่าหมี สิงโตยักษ์ หรืออูฐอเมริกา (อเมริกาก็มีอูฐด้วย!) ต่างก็สูญพันธุ์ไปภายในเวลาไม่กี่พันปีหลังจากที่มนุษย์เข้ามายึดครองทวีปนี้</p>

<p>สัตว์ใหญ่ (ที่มีน้ำหนักเกิน 50 กิโลกรัม) มักจะโดนกระทบมากที่สุด เพราะมันไม่มีสัญชาติญาณในการระวังตัวจากมนุษย์ อีกสาเหตุหนึ่งก็คือสัตว์กลุ่มนี้มักมีลูกคราวละไม่กี่ตัวและใช้เวลาตั้งครรภ์นาน ทำให้อัตราการเกิดไม่เพียงพอจะชดเชยกับอัตราที่มันถูกฆ่าจากนักล่าสายพันธุ์ใหม่ เมื่อ 70,000 ปีที่แล้ว มีสัตว์ใหญ่อยู่ทั่วโลกประมาณ 200 สายพันธุ์ แต่เมื่อหนึ่งหมื่นปีที่แล้ว โลกใบนี้ก็เหลือสัตว์ใหญ่เพียง 100 สายพันธุ์เท่านั้น</p>

<p>พวกเราเหล่า Homo Sapiens จึงเป็นภัยคุกคามทางธรรมชาติที่ใหญ่หลวงที่สุดมาตั้งแต่ไหนแต่ไร ในตอนหน้า เราจะเข้าสู่ยุคแห่งการทำเกษตรกรรม (Agricultural Revolution) ซึ่งเริ่มขึ้นเมื่อ 12,000 ปีที่แล้ว และได้ชื่อว่าเป็น “การหลอกลวงครั้งยิ่งใหญ่ที่สุดในประวัติศาสตร์” – History’s Biggest Fraud กันครับ</p>

<blockquote>
<p>ที่มา: <a href="https://anontawong.com/2016/12/25/sapiens-3/">https://anontawong.com</a>.</p>
</blockquote>
</article>

      <div class="book-footer justify-between">
  

  

  
  <div>
    <a class="flex align-center" href="https://github.com/alex-shpak/hugo-book/edit/master/exampleSite/content/docs%5chomo-sapiens%5csapiens-3.md" target="_blank">
      <img src="/svg/edit.svg" alt="Edit" />
      <span>Edit this page</span>
    </a>
  </div>
  

</div>

      
    </div>

    
  



  </main>

  
</body>

</html>
